Link;Dato;Stjerner;Rubrik;Underrubrik;Brødtekst;Kunstner;Gruppe;Solist;Forsanger_koen;Utroværdig;Dansk;Genre;Sted;Note
https://ekstrabladet.dk/musik/koncert_anmeldelser/rockikon-bizar-i-royal-arena/9449658;30. Sep 2022;4;Rockikon bizar i Royal Arena;Bob Dylan var helt fejlplaceret på multiarenaens scene, men der skal mere til at ødelægge mesteren;"Bassisten Tony Garnier er den musiker, der har spillet flest koncerter med Bob Dylan. Til Ekstra Bladet fortalte han for nyligt, at ’man kan lære noget’ af at overvære legendens igangværende verdensturné. Hvis man så Dylan en af de foregående 32 gange, han har optrådt på dansk grund, så lærte man dog ikke rigtigt noget, man ikke vidste i forvejen, da den gamle original indtog Royal Arena. Men forhåbentlig lærte arrangørerne, at småexcentrisk og underspillet poesiblues ikke fungerer optimalt i en kæmpe multiarena, der også bruges til håndbold og Hot Wheels Monster Trucks Live Glow Party.Engageret forsøg. Hvis Dylan havde spillet en straight klassikerparade med bragende rockband, så havde det formentlig givet mening på Amager. Men det gjorde han naturligvis ikke. Bob er stadig Bob.Så vi fik ni af de ti numre fra poetens tvivlsomme seneste album, ’Rough and Rowdy Ways’, der har mere tilfælles med digtoplæsning end arenarock.

Det vildt fabulerende nye materiale var dog generelt mere levende og dramatisk i liveversionerne, hvor Dylan sang råt og raspende, men også sårbart og omsorgsfuldt i et engageret forsøg på at overbevise om repertoirets kvaliteter.

’I Contain Multitudes’, ‘Black Rider’ og især en vægtløs ‘Key West (Philosopher Pirate)’ imponerede op mod den minimalistiske scenografi, hvor det nærmeste vi kom et show, var da en ensom stump rød konfetti fra en tidligere koncert stilfærdigt dalede ned fra loftet under ’False Prophet’. Oldtimeren sad langt tilbage på scenen, hvor han nærmest var gemt væk bag sit piano, og storskærme bruger den lyssky ener selvfølgelig ikke, så det var reelt en støvet og intim teaterkoncert blæst op i en nymodens kæmpearena.

Men det enorme rum fremstod trods alt smagfuldt nedskaleret, hvilket imidlertid ikke kunne maskere, at kun vel omkring 6000 havde betalt billetprisen på mellem 795 og 1295 kroner i en bygning, som med maksimal kapacitet kan rumme 10.000 mere.

Akrobatisk indslag 
Placeringen af Dylan i Royal Arena var ikke det eneste, der virkede vanvittig og bizar.

Som så mange gang før fortolkede amerikaneren sine gamle sange, og en komplet umulig ’I’ll Be Your Baby Tonight’ blev aftenens mest gakkede, på sin vis herlige og nærmest akrobatiske indslag.

’When I Paint My Masterpiece’ var mere løjerlig end vellykket, mens en relativt rocket ’Gotta Serve Somebody’ nok var det nærmeste folk kom, det de kom efter.

Det har lagt en dæmper på glæden ved at gense Dylan, at han nu spiller den samme sætliste aften efter aften, men han fylder altså 82 til foråret, så der er grænser for, hvad vi kan forlange af ham nu om stunder.

Vi skal bare være glade for at se ham. Lige meget hvor det er.";Bob Dylan;0;1;M;;0;;;
https://ekstrabladet.dk/musik/koncert_anmeldelser/stjerne-udstiller-haabloes-ungdom/9445695;28. Sep 2022;5;Stjerne udstiller håbløs ungdom;"Nick Lowe demonstrerede alle de kvaliteter, tidens popstjerner mangler, under ypperlig koncert i Vega 
";"Alt er jo nærmest galt med moderne pop.

Ungdommen kan ikke skrive sange, og de kan ikke synge. Charme er et fortidslevn, og flere af dem er værre klædt end deres roadier.

Gode gamle Nick Lowe har derimod det hele, hvilket han mindede om under en pragtfuld og alt for sjælden koncert i København.

Den engelske elegantier var en tobenet jukeboks, der funklede som det tandsæt, han flashede ustandseligt.

Nick Lowe ligner en blanding af Elvis og Tintin, og minder lidt om Cliff Richard, hvis Cliff Richard ellers var suveræn.

Ubesværet stil
Med sig i Lille Vega havde den 73-årige veteran sit efterhånden ganske faste backingband, den maskeklædte surfkvartet Los Straitjackets, som næsten matchede chefens ubesværede stil.

Nick Lowe har en særlig evne til at virke født veloplagt, og hans sans for at snedkerere country, pop og rockabilly resulterer i førsteklasses håndværk, der blev høvlet fornemt fra de skrå brædder med en mesters touch. Efter en start med lidt flossede kanter i lydbilledet bredte vellyden sig hurtigt i salen, hvor især storswingende versioner af ’Shting-Shtang’, ’I Live on a Battlefield’ og ’I Knew the Bride (When She Used to Rock'n'Roll)’ gik lige i hofterne.
Den relativt nye rocker ’Tokyo Bay’ var bestemt også et visit værd, inden Los Straitjackets spillede en håndfuld instrumentale skæringer, mens Nick Lowe var i garderoben for at skifte skjorte og få en kam i frisuren.
Entertainerens stemme havde stadig den gyldne klang og overskudsagtige tone, der kendetegner hans virke, og få sange virker som ’(What's So Funny 'Bout) Peace, Love, and Understanding’.
I et nænsomt arrangement på Vesterbro lød klassikeren tidløs som første gang, man hørte den.

Nick Lowe er indbegrebet af god smag og mådehold, men det er hans publikum ikke, og pensionsmodne mænd filmede og fotograferede helten, så det var som at være til boybandkoncert.

Det er imidlertid det eneste, Nick Lowe har tilfælles med moderne popstjerner.";Nick Lowe;0;1;M;;0;;;
https://ekstrabladet.dk/musik/koncert_anmeldelser/aarets-selvmaal-komplet-til-grin/9437592;21. Sep 2022;1;Årets selvmål: Komplet til grin;"Peter Schmeichel sprang ud som rocksanger, og det blev en maveplasker langt ude på Refshaleøen
";"Nogle gange kan man blive positivt overrasket.

Det var ikke en af de gange, da Peter Schmeichel onsdag debuterede som rocksanger.

På forhånd lignede det en virkelig dårlig idé, at keeperikonet skulle være anfører i et såkaldt rock’n’talkshow.

Det gik værre end frygtet.

Stemme i overgang
Peter Schmeichel udlevede måske nok en drengedrøm, men for alle os andre i Stagebox var det et mareridt.

Alle er faktisk så meget sagt. Blot få hundrede var mødt op på Københavns relativt nye spillested langt ude på Refshaleøen, hvor Peter Schmeichel gik på scenen, så man fik lyst til at springe i havnen.

Bag sig havde han den fuldkommen ubehjælpsomt spillende kvartet The Ones, der blandt andre talte guitarist og sanger Niklas Schneidermann samt trommeslager Anders Ramhede fra Magtens Korridorer.Peter Schmeichel skrålede som en teenager, der faldt ud over en skrænt med stemmen i overgang.
Når han gav guitarsoloer, skulle man tro, han havde målmandshandsker på.

Akavede anekdoter
Repertoiret bestod af hits med navne som Coldplay, Robbie Williams, Simple Minds, Gasolin' og Queen, og schlagerne blev myrdet på en så spektakulært tonedøv facon, at man faktisk i glimt følte sig underholdt af rædslernes nærmest ufattelige omfang.

Det var dilettantisk for viderekomne, og hvis de nogensinde bliver booket som sølvbryllupsband, vil parret være skilt, inden den sidste falske tone klinger ud.
Mellem sangene fortalte en tydeligt nervøs Peter Schmeichel akavede anekdoter om sin tid på græs, mens han i en slags bøvet pingpong med Niklas Schneidermann forsøgte at få mobiliseret noget mandehørm. Det stank også.

Den pinagtige affære varede to gange 45 minutter plus tillægstid, og hvis det havde været en fodboldkamp, så var Peter Schmeichel blevet skiftet ud længe inden pausen.

Årets selvmål.";Peter Schmeichel ;0;1;M;"Ja, ""Bag sig havde han den fuldkommen ubehjælpsomt spillende kvartet The Ones, der blandt andre talte guitarist og sanger Niklas Schneidermann samt trommeslager Anders Ramhede fra Magtens Korridorer."".";1;;;
https://ekstrabladet.dk/musik/koncert_anmeldelser/sensationelt-besoeg-i-danmark/9414817;06. Sep 2022;5;Sensationelt besøg i Danmark;"Den amerikanske countryfanatiker Marty Stuart demonstrerede formidable evner på spillestedet Gimle
";"Marty Stuart er opkaldt efter countrylegenden Marty Robbins.

Han har spillet med Johnny Cash. Og været gift med countrygigantens datter Cindy.

Nu danner Marty Stuart par med den 17 år ældre countrystjerne Connie Smith, som han oprindeligt forelskede sig i som barn.

Manden fra Mississippi er et countrymuseum på to ben. Tirsdag holdt det aftenåbent i Roskilde, da Marty Stuart var på et alt for sjældent dansk besøg.

Sangeren, sangskriveren og mestermusikanten, der fylder 64 sidst på måneden, blæste gennem det velbesøgte spillested Gimle som et virkeligt spøgelse.

Tindrende nostalgi
Countrymusikken er måske nok døende i sin autentiske form, men Marty Stuart holder stædigt liv i genren med evner, energi og entusiasme. Hans fascination tangerer en besættelse. Autoriteten er twang personificeret.

I løbet af 95 forrygende minutter stak han hænderne dybt i en tidslomme, hvor tindrende nostalgi blev en kærlighedserklæring i stedet for pastiche.
Sammen med sin trio, der ubesværet levede op til navnet Fabulous Superlatives, spillede veteranen alt fra psykedelisk folkrock over surf og rockabilly til bluegrass og western swing, så man skulle tro, han aldrig havde bestilt andet.
Det har han heller ikke. Marty Stuart gik ombord i navnkundige Lester Flatts tourbus i en alder af 12, og siden har han tjent countrymusikken i flamboyant skikkelse af generøs landevejsridder.   

Det virkede da også, som om han havde flere generationers erfaring med i bagagen, mens gamle og nye numre af kapaciteten selv blev blandet med forbilledernes klassikere i en koncert, hvor hovedpersonen agerede organisk jukeboks.

For Marty Stuart var det utvivlsomt et standardshow, men tilsat pletfri professionalisme og eventyrligt flair for entertainment fik han det til at fremstå helt særligt for nogle lykkelige fans, der vist for en aften elskede countrymusikken næsten lige så højt som fanatikeren i rampelyset.    Til at tude over
Mindre historisk var det bestemt ikke, mens Sam Williams varmede op.

Den unge sangskriver er søn af countryrebellen Hank Williams Jr. og ikke mindst barnebarn af genrens største ikon, Hank Williams.

Man skal man dog langt ned i de forpinte tekster på sidste års debutalbum, ’Glasshouse Children’, for at bemærke slægtskabet.

Musikalsk er Sam Williams af en anden og mere skrøbelig støbning. Han forsøger at giver smerten en tidssvarende twist, men hans klangflade flirt med poprappens superstjerner som Post Malone og Drake hang uforløst i lokalet.Opkomlingen blev blot bakket op af en akustisk guitarist, og det klædte for så vidt repertoiret at blive befriet fra studieversionernes overpyntede produktion.
Det nøgne udtryk blotlagde imidlertid også Sam Williams begrænsninger som sangskriver og ikke mindst sanger. Hans klynkevokal nåede at blive ekstremt enerverende, selvom sættet kun varede 25 minutter.

Han sluttede med bedstefarens mesterværk ’I’m So Lonesome I Could Cry’, men det var til at tude over på den forkerte måde.";Marty Stuart;0;1;M;;0;;;
https://ekstrabladet.dk/musik/koncert_anmeldelser/hausgaard-rasende-paa-festival/9398309;26. Aug 2022;4;”hausgaard-rasende-paa-festival/9398309;"Komikeren bruger sin underliggende vrede som brændstof, og det kørte godt for vendelboen i Tønder
";"Niels Hausgaard har optrådt på Tønder Festival siden Grauballemanden gik i knæbukser, men på andre festivaler som Tinderbox og Smukfest er det er relativt nyt påfund med komik mellem koncerterne.

Forskellen på Hausgaard, der fylder 78 på onsdag, og standupperne er dog ikke kun alderen. Nordjyden er desuden sjov og står ikke op.

Den helt afgørende forskel er imidlertid, at veteranen er vred.

Hausgaard pakker måske nok sin underliggende indignation over social uretfærdighed, afstumpede politikere og blind snæversynethed ind i lun satire, men mærker man efter, kan man mærke hans raseri.De gik glip af, at Hausgaard gjorde grin med blandt andet ’Badehotellet’, mænd i uniform, momssvindlere, mavesyre, bøssers hang til fjantet adfærd og uundgåeligt Danmarksdemokraterne.

Gourmetrestauranter er heller ikke humoristens smag:

- Hvordan vil du have din bøf?

- Bare hakket.
Kluk og druk
Hausgaard er en legende både på og bag scenen i Tønder. Han er populær stamgæst i musikerbaren, men man har indtryk af, at han tog blævreorganisten Martin Schack med for at være helt sikker på ikke at skulle drikke alene.   
Selvfølgelig er han forudsigelig. Det er øl også. Det blev drukket alligevel, mens folk klukkede.

Hausgaard er ikke længere lårklaskende morsom, men med alle de åreknuder hans publikum har, ville det også være uhensigtsmæssigt.

Sejtrækkeren lovede at blive ved, til nogen fejede ham af scenen. Han talte om showet, men heldigvis gælder det vist hele karrieren.


Fjantet adfærd
Dybest set er det nok vreden, der har gjort entertaineren så langtidsholdbar, og i Tønder blev spejlteltet Bolero på obligatorisk vis fyldt, mens mange forgæves stod i kø udenfor.
";Niels Hausgaard;0;1;M;;;;;
https://ekstrabladet.dk/musik/koncert_anmeldelser/burde-vaere-blevet-hjemme/9396275;26. Aug 2022;2;”burde-vaere-blevet-hjemme/9396275;"Lars Lilholt har været hårdt ramt af alvorlig sygdom, og jyden var en mærket mand på Tønder Festival
";"Det burde ikke være muligt for Lars Lilholt at stå på en scene.

Torsdag åbnede han ikke desto mindre Tønder Festival blot et halvt år efter, han lå på Skejby med tarmkræft, tarmslyng, bughindebetændelse, corona, bylder og tre blodpropper.

Veteranen kunne være død. I stedet var han live på hovedscenen. Sådan da.

Lilholt, der fylder 70 til foråret, har mirakuløst nok fået lidt yderligere luft i systemet siden operationerne i februar, men mens der var større styrke i stemmen, så var han svagelig som scenekunstner.

Døsig omgang
Mere end nogensinde havde Lilholt brug for sit band, og de svigtede ham gennem 85 underligt uinspirerede minutter. Guitaristen Gert Vincent var iført shorts og stråhat, hvilket var betegnende for en trup, der vist mentalt var taget på badeferie.

I middagsheden blev det en døsig omgang. Selv 'Jens Langkniv' var sløv.Tønder har udsolgt af partoutbilletter, og publikum var talstærkt trukket tidligt i sandalerne for at se spillemanden. Der blev selvfølgelig sunget med på ’Kald det kærlighed’, men generelt var forsamlingen ikke rigtigt med nordjyden.
Lilholt er altid bedst, når han spiller folkpop i stedet for popfolk. Selv på den historiske festival for det, de vist i Sønderjylland betragter som ægte toner, var der dog for langt imellem, at troubadourens klangflade orkester lød bare lidt autentisk.

Ilt i kulissen
Undtagelsesvis swingede 'Den magiske møhårspensel' og 'Gik i byen med det grimme hold', der er en herlig fortolkning af Kwamie Livs ’New Boo’, men den middelmådige koncert var milevidt fra toppen af både poppen og folkemusikken.

- Jeg skal lige ud i kulissen og have noget ilt, sagde Lilholt og lod korpigerne synge 'Kun med hjertet kan man se'.

Det lød heller ikke godt.

Lilholt har brugt sin sommerturné som genoptræning, og det har hjulpet den mentale helingsproces at vende tilbage til normaliteten, forklarede han til Ekstra Bladet i et eksklusivt interview.

Det giver mening. Det gjorde koncerten ikke.

På sin vis var det bevægende at se den stillestående kræftpatient tilbage på scenen, men mest af alt virkede det, som om han burde have ventet til næste sommer.";Lars Lilholt;0;1;M;;1;;;
https://ekstrabladet.dk/musik/koncert_anmeldelser/fiduskunstner-er-helt-uduelig/9377871;13. Aug 2022;1;”fiduskunstner-er-helt-uduelig/9377871;"Hans Philip indtog AiaSound Festival med en koncert, der understregede, at jyden burde være ukendt
";"Hans Philip blev kendt som den ene halvdel af Ukendt Kunstner, men efter succesduoens opløsning lød det, som om han forsøgte at blive ukendt igen.

Sangerens ukristeligt kedelige solodebut, ’Forevigt’ fra 2019, hittede dog stort, til trods for at det bare var en uopfindsom fordanskning af Frank Oceans døsige R&B.

På AiaSound Festival truede Hans Philip med snart at udsende et nyt album, og de smagsprøver, han gav under koncerten, indikerede kraftigt, at man skal sætte godt med kaffe over, hvis man har tænkt sig at lytte til værket.

Den 33-årige jyde, der har karisma som et Wolt-bud med den forkerte pizza, proklamerede, at han ville stoppe sin performance, hvis nogen blandt publikum besvimede i varmen.

Sangstemme søges
Det var lige før, man stod og håbede, en dejsede omkring. Men naturligvis kun lige før.   Flere af de unge fans lagde sig i det svitsede græs, hvilket dog desværre ikke gjaldt som en årsag til koncertstop.
Hans Philip har ingen stemme, hvilket jo er et betragteligt problem, når man er en moderne soulsanger, der synger ulykkelige kærlighedssange, så man skulle tro, han aldrig havde været ulykkeligt forelsket.
Mellem numrene opførte han sig malplaceret fjoget og udbrød blandt andet de skelsættende sætninger:

- Kan I holde varmen?

- Husk at drikke vand.

- Vi elsker jer!

Sange som ’Tiden læger alle sår’, ’Drenge & piger’ og ’Siger ingenting’ var stillestående på niveau med publikum, der ikke uden grund forekom at være paralyseret af kedsomhed.

Hans Philip er kendt, men kunstner bliver han aldrig.";Hans Philip;0;1;M;;;;;
https://ekstrabladet.dk/musik/koncert_anmeldelser/vanvid-hjerneblaest-paa-amager/9376201;13. Aug 2022;3;”vanvid-hjerneblaest-paa-amager/9376201;"Tiësto dunkede bevidstheden langt ud af 10.000 kranier, da dj'en fik AiaSound til at miste forstanden
";"En halv time inde i Tiëstos show på AiaSound Festival lå en kvinde i denimnederdel foran Bar 1 og kastede op, mens en veninde holdt hendes hår.

Utilpasheden skyldtes angiveligt alkohol og ikke musikken.

Kort efter blev en uregerlig ungersvend med en frisure i uorden modstridigt ført væk af tre politibetjente tæt på scenen.

Tiëstos genre kaldes EDM, og det står vist for Enorm Debil Muzak.

Den hollandske dj’s fem kvarter lange koncert op mod midnat var det perfekte soundtrack til en abefest, der gik komplet bananas i et svedigt virvar af selfiestænger, shotsrør og solbriller i fladpanden.

Stakkels muldvarpe
Tiësto testede AiaSounds højttalersystem, som bestod, hvilket formentlig irriterede en hel del af Amagers befolkning, og stakkels muldvarpe, kloakrotter og hvad Lorteøen ellers har af dyreliv.

Verdensstjernens sæt var ikke stor kunst, men det virkede efter hensigten tilsat den professionalisme, man må forvente fra en 53 år gammel veteran.Man har altid den slags dj’s mistænkt for at stå og redigere feriebilleder, mens de skærer grimasser og lader som om, det gør en kæmpe forskel, at de drejer på en dims, men Tiësto var bedre end de fleste til at foregive, han spillede live.
Tilsat en ganske imponerende udgave af den sædvanlige partycocktail bestående af store storskærme, kulørte lamper, hidsige flammekastere og farvestrålende fyrværkeri blev bevidstheden dunket effektfuldt ud af kraniet på forsamlingen.

Der var vel små 10.000 festgale gæster, men de var ikke meget for at stå stille, så det var svært at tælle dem, og mindst to forlod jo løjerne, inden Tiësto var færdig.

Godfather glødede
Sivas er så småt begyndt at ligne en færdig mand i dansk rap. Det er han imidlertid ikke.

Gilli, Kesi og Branco har måske nok overhalet den lidt ældre rapper på Spotify, men umiddelbart inden Tiësto beviste Sivas, at han kunne leve op til konferencierens prædikat som den nye danske rapgenerations godfather.

Den ofte udisciplinerede poet fra Brøndby Strand har fået styr på sin livesound, og i et atmosfæremættet lydbillede glødede han i skumringen på festivalens lille intime scene.       

Sivas’ snøvlede flow hang tungt i den lune sommerluft, men den noget akavede entertainer lukkede så mange bøvede floskler ud mellem numrene, at det i nogen grad saboterede illusionen om den utilnærmeligt lyssky topstodder.    

Rapperens koncert i Operaen i april blev annonceret som hans eneste i år, men siden har han selvfølgelig optrådt under både Spot Festival og Smukfest, og på AiaSound var det alt i alt en stor fornøjelse, at han brød sit løfte igen.
";Tiésto;0;1;M;;;DJ;;
https://ekstrabladet.dk/musik/koncert_anmeldelser/nedtur-jyde-skraber-bunden/9376196;12. Aug 2022;2;”nedtur-jyde-skraber-bunden/9376196;"Malte Ebert var sig selv, Gulddreng og ikke rigtigt nogen under latterlig diffus optræden på AiaSound 
";"Malte Eberts karriere i eget navn er styrtdykket lige så hurtigt, som han sendte Gulddreng til tops i dansk pop.

Selv ikke en medvirken i familieprogrammet ’Toppen af poppen’ har løftet vejlenseren ud af glemslen, og fredag aften på AiaSound skrabede han bunden som en uskøn blanding af Malte Ebert og Gulddreng.

Af og til ville han tages alvorligt. Det var ikke til at tage seriøst.

Til tider forsøgte han sig med komik. Til tider var det lidt komisk.

Skjuler det godt
Manden er begavet over gennemsnittet, men han skjuler det godt, og det er dumt, han ikke bestemmer sig for, hvem han vil være.

Ude på Amager var han Malte Ebert, Gulddreng og ingen.  Det virkede som en falliterklæring, at han i et 65 minutter langt sæt så sig nødsaget til at slutte med et potpourri af fodboldsange og sågar nationalmelodien komplet med dannebrog på scenen.
Satirikeren smilede naturligvis i skægget undervejs i det rød-hvide optrin, men det ændrede ikke på det sørgelige ved, at han var nødt til at bruge alle billige tricks i håndbagagen for at vække publikums interesse.

Vi manglede kun Gulddrengs julehit.

Malte Ebert fremførte til gengæld sin kreative Simon Kvamm-sang ’Super ligeglad (Superliga)’ fra ’Toppen af poppen’, men intet tyder på, at han kommer derop i eget navn. 
";Malte Ebert;0;1;M;;;;;
https://ekstrabladet.dk/musik/koncert_anmeldelser/dansk-festival-gaar-helt-paa-roeven/9374831;12. Aug 2022;4;”dansk-festival-gaar-helt-paa-roeven/9374831;"Amagers partygale AiaSound overgav sig fuldstændigt til rapstjernen Tygas løsslupne underholdning
";"Kendisser som selveste Kylie Jenner og Blac Chyna har datet Tyga, og man forstår dem godt.

Ikke alene er rapstjernen en flot fyr. Han er også talentfuld.

På AiaSound Festival nøjedes ungdommen med at være fuld, da Tyga ramte pladsen sidst på aftenen som torsdagens hovednavn.

Det blev en fest. Stor kunst var det måske ikke, men underholdningen var underholdende.

Et par timer tidligere havde Kesi vist, hvordan det ikke skal gøres, og der har nok aldrig været længere fra den danske hovedstad til hiphophovedstaden Compton, som fostrede Tyga i 1989.

Konstant fikspunkt
Manden var milevidt dygtigere end Kesi, og fire sekunder inde i californierens kun 43 minutter korte show var man som transporteret til en anden og bedre rapplanet.

Micheal Ray Nguyen-Stevenson alias Tyga, der står for Thank You God Always, demonstrerede tempo, engagement og intensitet i et hæsblæsende sæt med sit indædte flow som konstant fikspunkt.

Han var der virkelig, og han arbejdede for hyren. Så længe det varede.
Effektiv brug af dj og røvrystende dansere blev flankeret af to bodyguards, som var på størrelse med bjergkæder.
Det ikke bare lød af noget. Det så også ud af noget. En international entertainer var i byen.

Sange som ’Ice Cream Man’, ’Rack City’ og ’Taste’ fik tøserne til at smile på hele Tiøren, så man skulle tro, de ikke havde set noget lignende, siden sidst de var på Insta.

Tyga bliver næppe ensom på hotellet. ";Tyga;0;1;M;;0;;;
https://ekstrabladet.dk/musik/koncert_anmeldelser/kaempe-mysterie-paa-festival/9374828;11. Aug 2022;2;”kaempe-mysterie-paa-festival/9374828;"Rapperen Kesi væltede københavnske AiaSound, selv om han ikke rigtig er dygtig til noget som helst
";"Det er svært at fatte.

Kesi er en dårlig rapper, han har en intetsigende lyd, og hans tekster burde være blevet stoppet i korrekturen.

Alligevel elsker ungdommen ham.

I solnedgangen på AiaSound samlede han festivalpladsen, hvor et lystigt svajende publikum dansede og drak igennem til banalitet efter banalitet efter banalitet.

Det mest originale øjeblik indtraf faktisk lige inden showtime. Den ret omtågede konferencier, der introducerede sig selv som noget i stil med Drugs, proklamerede følgende:

- Jeg har en stjerne bagi mig!

Smed bøllehatten
Rapverdenen er vanvittig, men efter en forbløffende stilfærdig koncert med tidens største mand i dansk pop, Tobias Rahim, var Kesi også overraskende nedtonet.

Han smed hurtigt bøllehatten. Det viste sig at være betegnende.På samme græsplæne i fjor, da AiaSound hed ØreSound, optrådte Kesi med den såkaldte supergruppe B.O.C, og det blev mindeværdigt, men kun fordi makkeren Gilli var helt ustyrligt konfirmandfuld på scenen.
Man savnede Gillis utilregnelige vanvid, der i nogen grad overdøvede den harmløse musik sidste år. Det var kedeligt bare at nøjes med sangene og Kesi denne gang.  

Artigeardit, der underholdt tidligere på dagen, kom naturligvis ind til hitduetten ’Er her’, som var sjusket, men de vel op mod 10.000 publikummer virkede selvfølgelig ligeglade.

Også svært at fatte.";Kesi;0;1;M;;1;Pop;;
https://ekstrabladet.dk/musik/koncert_anmeldelser/hun-dumper-med-et-brag/9374807;11. Aug 2022;1;”hun-dumper-med-et-brag/9374807;"Sangerinden Ericka Jane gav amatøragtig popkoncert for ingen mennesker på festivalen AiaSound
";"I AiaSounds program står der, at Ericka Janes karriere ’brager afsted med lynets hast’.

På festivalens lille scene dumpede hun snarere med et brag, og lynets hast er tilsyneladende ikke særligt hastigt på Amager.

Kun omkring 150 mennesker søgte mod Ericka Jane midt på eftermiddagen, hvor flere tusinde ellers var troppet op på AiaSounds solbeskinnede plads.

Alle dem, der blev stående i barernes køer, gik ikke glip af noget.

Blevet hjemme
Det blev endnu en af den slags relativt tidlige festivalkoncerter, hvor et uprøvet navn optræder for nærmest ingen og et cigaretskod til ingen verdens nytte.

Ericka Jane hører hjemme på lokalradio, torvet i et indkøbscenter eller ’X Factor’, der i øvrigt sendte hende hjem fra bootcampen i 2011.     

Den 27-årige popsangerinde, som er opvokset i Køge, burde være blevet hjemme torsdag.Hendes blot 47 minutter korte sæt var en prøvelse at komme igennem, og om man så blev tvunget til at høre ’Truth’ og ’Amsterdam’ 400 gange i træk, ville man ikke kunne huske dem.
Det er radiopop renset for personlige kendetegn, og det blev serveret med dåselyd, båndede vokaler og tilsat kliché på kliché:

- Hvor har jeg bare glædet mig!

- Hvor ser I bare godt ud!

Mindst ligegyldig
På Spotify har Ericka Janes singler trods alt lidt punch. På AiaSound blev man slået omkuld af kedsomhed.

Til sidst spillede hun sit mindst ligegyldige nummer, ’I Say Stupid Things’, der er skrevet af blandt andre Andreas Odbjerg.

Det var det nærmeste, vi kom lidt ’gang i den’, og Ericka Jane spjættede, så hendes ene bryst var på vej ud af outfittet.

Halvdelen af barmen var ikke den eneste, der fik lyst til at flygte.
";Ericka Jane;0;1;F;;1;;;
https://ekstrabladet.dk/musik/koncert_anmeldelser/soergeligt-syn-paa-smukfest/9367882;06. Aug 2022;2;”soergeligt-syn-paa-smukfest/9367882;Melanie C fra Spice Girls er stadig sporty, men det kneb gevaldigt med alt det andet i Skanderborg;"Melanie C har givet udtryk for, at hun går ind for endnu en gendannelse af Spice Girls.

Det forstår man godt.

Som solist har hun nemlig ingen fremtid. Eller nutid.

Foran et publikum, der var mere spredt end Spice Girls, optrådte hun lørdag aften på Smukfest, men det lignede og lød som noget, der i stedet burde have fundet sted en sen nattetime på et diskotek inde i Skanderborg.

Melanie C må være mangemillionær. Det kunne man ikke se. Der var kun blevet råd til keyboardmand og trommeslager, og showdelen bestod af, at hun smed fritidssættets overdel.

Spjættede omkring
Dåselyden var også billig, men den 48-årige popstjerne fra Liverpool sparede ikke på energien, når hun spjættede omkring som en aerobicinstruktør.

Sporty er hun stadig.Den udadvendte attitude kunne imidlertid slet ikke dække over, at sangerindens solorepertoire er så anonymt, det næsten er opsigtsvækkende.
Man stod faktisk og havde ondt af hende. Og ikke mindst sig selv.

Melanie C knoklede dog tappert videre i et sympatisk men udsigtsløst forsøg på at overbevise om, at hun har en berettigelse i eget navn.

Mod slut sang hun uundgåeligt et par hits fra tiden i Spice Girls. Utroligt de tøser blev så populære.";Melanie C;0;1;F;;0;;;
https://ekstrabladet.dk/musik/koncert_anmeldelser/helt-vaek-linnet-er-falleret/9367879;06. Aug 2022;2;”helt-vaek-linnet-er-falleret/9367879;"Popveteranen har ingen stemme længere. Hun havde heller ikke noget at sige på Bøgescenerne
";"Anne Linnet har aldrig haft nogen stor stemme. Nu har hun slet ingen.

Men det vidste vi jo godt, og det værste ved hendes mimrende svage koncert på Smukfest var faktisk, at hun heller ikke har noget at sige længere.

Sådan føltes det i hvert fald, fordi veteranen, der fylder 70 næste år, serverede sin sangskat så mat, at perlerne blev værdiløse.

Det var gode gamle sange sunget og spillet dårligt.

- Er I der? Jeg kan ikke høre jer, sagde aarhusianeren en overgang til publikum.

Det var dog ikke Anne Linnets hørelse, der havde det som stemmen. Publikum var der ikke. I hvert fald ikke åndeligt.

Smagløst arrangeret
Folk sad som sømmet fast på bænkene ved Bøgescenerne, mens de fik serveret lunken lørdagsunderholdning. Stemningen i køen til kaffebaren forekom mere intens.
Tre korsangerinder var udset til at kompensere for Anne Linnets svigtende vokal, og hun opfordrede tillige fanskaren til at hjælpe.

Det lød heller ikke for godt.

Mens chefen gik fra scenen og hvilede de sørgelige rester af stemmebåndene, skrålede korsangerinden Julie Lindell sig igennem ’Det er ikke det du siger’, så det mindede om Melodi Grand Prix anno sejlersko, hårlak og pastelfarver.Anne Linnets kompositioner fra dengang sangskrivere skrev deres egne sange har tidløse kvaliteter, men hun arrangerer dem så smagløst, at tiden går i stå, og fem kvarter føles som en evighed.
Da man til sidst overvejede at kravle op i et bøgetræ og falde ned, spillede hun pludselig en nænsom version af ‘Smuk og dejlig’, der var skøn, indtil den blev savet over med en komplet upassende guitarsolo.

Det er tilladt at trække stikket og bare blive hjemme for at tælle millionerne. Musikalsk er Anne Linnet falleret.";Anne Linnet;0;1;F;;1;;;
https://ekstrabladet.dk/musik/koncert_anmeldelser/haabloest-saboterer-kaempe-fest/9365965;05. Aug 2022;2;”haabloest-saboterer-kaempe-fest/9365965;"Popstjernen Tina Dickow gjorde folk ædru med grundkedelig koncert på ellers partytossede Smukfest
";"Sådan en tidlig fredag aften på Smukfest, når der virkelig skal gang i løjerne, så er det jo med at ringe til en rigtig partytype og få vedkommende op på Bøgescenerne.

I stedet kom Tina Dickow.

Hendes koncert føltes som at styrte på cykel i en brandert. De fulde blev ædru. En af de ædru ville ønske, han var plakatfuld.

Smukfest er jo officielt en flugt fra dagligdagen, men seancen var en mandag morgen uden tømmermænd.

Famlende start
Efter en nærmest amatøragtigt famlende start med ’Hjertestorm’ fandt koncerten et mere stabilt bundniveau, og tilsat klapsalver, der var endnu mere spredte end publikum, spillede Tina Dickow flere sange fra forårets knap så ophidsende ’Bitte små ryk’.

Albummet er ikke blevet den store succes, selv om Tina Dickow er gået fra engelsk til jysk, der jo plejer at øge populariteten. I hvert fald i Jylland.Trods aarhusianerens hjemmebanefordel virkede det som lysår siden, at hun måske blev den nye Anne Linnet, og forestillingen var tynget af, at alle kunne mærke, Tina Dickow har fremtiden bag sig.
Melodisk velfunderede numre som ’Nobody’s Man’, ’Lidt mere menneske’ og ’Count to Ten’ vidnede om hendes håndværksmæssige kvaliteter, men koncerten mindede mest af alt om en sløj kristen andagt med sangerinden i mærkelig teatralsk skikkelse af missionær for kedsomhed.

Lad os håbe Smukfest mister hendes nummer.  
";Tina Dickow;0;1;F;;1;;;
https://ekstrabladet.dk/musik/koncert_anmeldelser/legende-misbrugt-paa-smukfest/9365963;05. Aug 2022;3;”legende-misbrugt-paa-smukfest/9365963;"Herbie Hancock hører hjemme i jazzens absolutte verdenstop, men ikke i en bøgeskov i Skanderborg
";"Johnny Madsen har både skrevet og sunget følgende:

- Hvad er bedre end kvinder og rock? Det er en Hancock!

For første gang siden 1932 misser vestjyden Smukfest i år, men til gengæld var der Hancock på programmet.

Det var naturligvis en anden, end den Johnny Madsen har digtet om, og øllen ville nok have gledet bedre ned på den partygale festival end jazzlegenden.

Mellem popdrenge som Christopher, Thomas Helmig og Justin Bieber eksperimenterer Smukfest også i 2022 med at præsentere voksenmusik for folk, der helst ikke vil høre på det.

Ned i fosterstilling
Efter ingen mødte op til Kraftwerks mageløse koncert sent torsdag, var det Herbie Hancocks tur til at fremstå fejlplaceret fredag eftermiddag.

Veteranen fra Chicago trak faktisk en hæderlig skare til Bøgescenerne, men musikalsk var der i lange perioder af hans fem kvarter lange sæt tale om misbrug af en gammel gigant.Især i starten føltes tonerne som baggrundsmusik til en fest, der ikke var begyndt endnu, og en ellers skønt svalende version af Wayne Shorters ‘Footprints’ blev nærmest overdøvet af det pludrende publikum.Pianomanden gav en masse plads til sine tre medmusikanter, der under ’Overture’ slap talenterne løs i stressede og hektiske passager, som nok kunne få mange tømmermændsplagede til at søge i fosterstilling.
Andre forsøgte at danse til den spacede jazzfunk. Det lykkedes ikke.

Flabet afslutning
Herbie Hancock var ikke desto mindre i så godt humør, at man skulle tro, han var medicineret, men hvem ville ikke være glad i låget, hvis man var så frisk i en alder af 82?

Amerikaneren spillede tidligere på sommeren i DR Koncerthuset under Copenhagen Jazz Festival, og det er der, han hører hjemme.

Den forkerte koncert føltes dog rigtig til sidst, hvor ’Cantaloupe Island’ passede perfekt som en musikalsk hawaiiskjorte, inden flabede ’Chameleon’ understregede, at Herbie Hancock stadig er betragteligt mere funky end selv Johnny Madsen med en paraplydrink.

Skål på det.
";Herbie Hancock;0;1;M;;;Jazz;;
https://ekstrabladet.dk/musik/koncert_anmeldelser/massiv-skuffelse-paa-smukfest/9365024;04. Aug 2022;3;”massiv-skuffelse-paa-smukfest/9365024;"Fremadstormende Artigeardit tog et skridt tilbage med underligt uinspireret show foran enorm fanskare
";"Artigeardit ser måske ikke ud af meget, men rapperen er blevet kæmpestor, og tidligt torsdag aften gav han karrierens hidtil største koncert på Bøgescenerne.  

Det blev en stor skuffelse.

Artigeardit har tidligere bevist, at han er noget så sjældent som en dansk rapper, der fungerer forrygende live.

På Smukfest var han imidlertid længe om at blive ret meget bedre end Gilli, Branco og alle de andre tosser.

Artigeardit tog simpelthen for let på det, og mens han sjoskede rundt foran en gigantisk fanskare, fremstod han underligt uinspireret og for tilbagelænet til at vælte pladsen. Eller bare at puffe lidt til den.

Besøg af Kesi
Poeten har efterhånden klasse og gode sange nok til, at han kan slippe afsted med sjusk uden at falde igennem, men ungdommen, der bare husker hans linjer, lagde mere indlevelse i lyrikken end ophavsmanden.Under hittet ’Er her’ fik Artigeardit besøg af Kesi, der havde mikrofonproblemer, og på den ene side af Bøgescenerne var der generelt ingen bund i lydbilledet.
Det var naturligvis den side, hvor underholdningen foregik. Tjekkede bliver de raptyper bare aldrig.

Først tre kvarter inde i den timelange koncert tog Artigeardit sig sammen, og under ’Bagsæde’ og især en intens ’Luft i dæk’ kunne man endelig mærke ham.

Det var for sent, men Artigeardit havde fundet sig selv, og ’Hvor fuck er min drink?’ havde naturligvis ikke de store problemer med at finde ud til publikum.

De har taget rapperen til sig. På Smukfest gav han for lidt tilbage.";Ardige Ardit;0;1;M;;;;;
https://ekstrabladet.dk/musik/koncert_anmeldelser/ulidelig-kom-aldrig-tilbage/9324662;02. juli 2022;1;”ulidelig-kom-aldrig-tilbage/9324662;Hysterisk umusikalske St. Vincent var uegnet til Orange. Og alle de andre scener på Roskilde Festival;"Meningsløsheden fortsætter på Orange.

Ufortrødent.

St. Vincent viste sig til ingens overraskelse at være uegnet til Roskildes ikoniske hovedscene, og sangerinden fremstod faktisk så kummerlig, at hun ikke var egnet til en eneste af festivalens adskillige scener.

Det skulle da lige være Art Zone, hvor amerikanerens skabagtige cabaretpop nok ville passe nogenlunde ind mellem anden gakket performancekunst.

Ufunky funkband
St. Vincents hysteriske optræden føltes som en afsporet teaterkoncert, og de påtagede optrin undervejs forekom at have til hensigt at dække over hendes mangel på basal musikalitet, habil sangskrivning og god gammeldags substans.
Materialet var primært hentet fra stjernens seneste to album, ’Masseduction’ og ’Daddy's Home’, som er anstrengende nok til, at et ufunky funkband ikke behøvede at efterlade numrene endnu mere enerverende.
Senest St. Vincent var i København, gav hun koncert i Store Vega, der er cirka 65 gange mindre end Oranges areal, men hendes format rækker kun til Lille Vegas toiletter.

I Roskilde lød hun som tynd mave tilsat en drinksparaply. Det er fjerde gang, hun er på Dyrskuepladsen, men nu får hun forhåbentlig karantæne på livstid.

Hvis St. Vincent havde haft armbånd på, havde vi klippet det.
Men ingen af de relativt få fremmødte kunne ligesom undgå at bemærke, at showet havde visse mangler.";St. Vincent;0;1;F;;0;;;
https://ekstrabladet.dk/musik/koncert_anmeldelser/katastrofalt-doeden-paa-orange/9321309;1. juli 2022;2;”katastrofalt-doeden-paa-orange/9321309;Dua Lipas dåsepop understregede, at Roskilde er ved at dræbe hovedscenen med banal mainstream;"Roskilde Festivals legendariske Orange er livstruet. I hvert fald mentalt.

Sent torsdag leverede hovednavnet Dua Lipa et show, der i lange perioder tangerede et hjerneblæst niveau.

Det var desværre betegnende for Orange i år.

Roskilde er i stigende grad begyndt at stopfodre det purunge kernepublikum med bevidstløs mainstream, og udover Dua Lipa serverer Drew Sycamore, Post Malone, Thomas Helmig og Jada strømlinede sange på hovedscenen i festivalårgang nummer 50.

Engang var der kant, kompromisløshed og kunstneriske kvaliteter derude. Nu er der pop, som bare er en forkortelse for populær.

Føltes tomt
Dua Lipa samlede en gigantisk publikumsskare. Der var næsten fyldt. Det føltes helt tomt.

Den engelske popstjerne var intetsigende på Orange i 2018. Siden har hun udsendt det succesfulde discoalbum ’Future Nostalgia’, hvis banale sange prægede det knap halvanden time lange sæt i Roskilde.Håndværksmæssigt er materialet habilt, men Dua Lipa og hendes dansetrup sendte det fra scenen med en så mekanisk attitude, at det var en fornærmelse mod fænomenet at optræde live.
Seancen var dræbende umusikalsk tilsat en klangflad dåsesound.

Det var ’X Factor’ på Orange. Smukfest på en grim aften. 

Begravet vokal
Dua Lipas vokal var begravet i effekter, og da hun sagde, at hun elskede os alle sammen, virkede det også ret kunstigt.

Folk begyndte at gå i showets sidste halvdel, men stemningen dukkede op mod slut, hvor ’One Kiss’ dunkede igennem, mens popidolet spankulerede ud på en catwalk.

Publikum dansede løs til ’Cold Heart’, der jo genopliver gamle sange af Elton John. Hvad bliver det næste?

Justin Bieber ender utvivlsomt på Orange. Det er bare et spørgsmål om tid. Mon ikke det bliver lamt?";Dua Lipa;0;1;F;;0;;;
https://ekstrabladet.dk/musik/koncert_anmeldelser/sexgalning-porno-paa-orange/9321291;30. juni 2022;4;”sexgalning-porno-paa-orange/9321291;Den texanske rapstjerne Megan Thee Stallion var røvgod og bad ass under topenergisk vanvidsshow ;"Megan Thee Stallion rystede røv. Så sparkede rapperen røv. Så rystede hun mere røv. Og så fik brysterne samme tur. Med tungen ude af munden.

Velkommen til 2022. Det er fremskridtet. Lige i skridtet.

Megan Thee Stallion får Tessa til at ligne en amatør, og det gør Tessa i øvrigt også, men tornadoen fra Texas blæste desuden kollegaen Cardi B omkuld.

Sidstnævnte stod på Orange i 2019, men leverede en blævrende røvtur.

Cardi B var dårlig. Megan Thee Stallion var bad ass.

Brug for piller
Hun ejede Orange med autoritet i et indædt flow og beats, der truede med at dunke bunden ud af højttalersystemet.

Til sidst var man også bange for, hun rystede røvballerne så meget, at de faldt af, og hun måtte et smut til samaritterne.

Publikum rystede med. På et tidspunkt var der brug for søsygepiller. Der blev simuleret oralsex med en danser og rappet så meget om kønslig omgang, at hendes musik ville være instrumental, hvis hun fik forbud mod at rime om sex.
‘Freak Nasty’, ‘Big Ole Freak’, ‘Sex Talk’, ‘WAP’, ‘Savage’ og poppede ‘Hot Girl Summer’ var blandt højdepunkterne i et hæsblæsende sæt, hvor man gerne tilgav kompressorhorn, klichéer og billige tricks, fordi underholdningen vitterligt var underholdende.

Gigantisk ego
Sceneshowet kunne være i en Berlingo, men det kunne 27-årige Megan Thee Stallions ego ikke, og sådan skal det jo være i den storhedsvanvittige genre.

Dua Lipa er hovednavn senere i aften, så det virkede tamt, at popstjernen ikke kom på scenen til duetten ’Sweetest Pie’, der dog ville have været et røvdårligt nummer, om så Aretha Franklin anno 1967 havde sunget med.

Det kan være, Megan Thee Stallion dukker op til Dua Lipa i stedet. Man har lov at håbe.

Men ellers fik vi set rigeligt til rapperen og hendes famøse baller i et blot 55 minutter kort sæt, der på sin vis vil gå over i historien som et af de mest rystende i festivalens 50 sæsoner lange historie.";Megan Thee Stallion;0;1;F;;;;;Virkelig meget om hendes røv, men hun viste også sin røv?
https://ekstrabladet.dk/musik/koncert_anmeldelser/diva-groft-svigtet-paa-roskilde/9321273;30. juni 2022;3;”diva-groft-svigtet-paa-roskilde/9321273;Den amerikanske sangerinde Kacey Musgraves blev ladt i stikken ved Orange, hvor ingen mødte op;"Så gik det galt. Igen.

Efter Tobias Rahims popularitet blev forrykt undervurderet af Roskilde tidligt torsdag eftermiddag, var det efterfølgende Kacey Musgraves’ tur til at blive grotesk fejlplaceret på festivalen.

Sangerinden fra Texas er ret succesfuld i USA, men ingen af Roskildes teenagere aner, hvem hun er, og det gør de stadig ikke, for de mødte ikke op ved Orange.

Det var der stort set ingen, der gjorde.

Uværdigt optrin
Sådan en detalje som manglende publikum har det jo med at påvirke en koncert, og det gjorde det også i tilfældet Kacey Musgraves, der dog gennemførte det uværdige optrin tilsat graciøs professionalisme og charme som en frisørsalon i sydstaterne.

Man fik lyst til at give drikkepenge.Den legendariske maskot ’alien knalder ko’ var til stede, hvilket meget godt opsummerede divaens stil, for hun har givet popcountryen en futuristisk finish med lipglossvokal.
Glansen fra hendes to seneste album, ’Golden Hour’ og ’Star-Crossed’, gik noget af materialet på Roskildes prærie, men de melodisk velfunderede ørehængere ’Justified’, ’Lonely Weekend’ og ’Space Cowboy’ lettede med en vis ynde.

Indtil de hurtigt bristede som sæbebobler.

For fire år siden gav Kacey Musgraves en uforløst koncert i Store Vega, hvor der kan være 1550, men på Orange, der har plads til 100.000, var hun hæmmet på en helt anden måde.

Den forreste halvanden række havde en fest. Det kneb med resten. Der ikke var der.";Kacey Musgraves ;0;1;F;;0;;;
https://ekstrabladet.dk/musik/koncert_anmeldelser/forrykt-broeler-idioti-paa-roskilde/9321244;30. juni 2022;3;”forrykt-broeler-idioti-paa-roskilde/9321244;Kæmpen Tobias Rahim optrådte på alt for lille scene, men tusindvis af gæster gik ikke glip af det store;"Så gik det galt. Igen.

Efter 50 år med Roskilde Festival har arrangørerne stadig ikke sans for at placere musikanterne på de scener, hvor alle andre end de uansvarlige kan regne ud, at de hører hjemme.

Mens Orange stod gabende tom gik den største mand i dansk pop lige nu, Tobias Rahim, på Arena, hvor der formentlig aldrig har stået så mange mennesker så tæt så langt udenfor teltdugen.

Vi vidste, det ville ske. Og det skete.

Det var ikke et optrin for folk med klaustrofobi, svedangst eller coronafrygt, men den potentielle katastrofe udeblev tilsyneladende, og de fleste kom angiveligt hele væk med en halv eller kvart oplevelse.

Ikke meget til
Så vidt man kunne se og høre, blev der spillet musik.

Tobias Rahim er jo en blød mand, og han lagde blødt ud med en masse af de sange, der ikke er hits. Og så kom ørehængerne ellers i den sidste halvdel af hans timelange koncert.

Aarhusianeren minder om et one-hit wonder med mere end et hit, men som på Jelling Musikfestival i maj, hvor hans popularitet også blev vildt undervurderet, stod man tilbage med en tom fornemmelse af, at der ikke skal meget til nu om stunder.Tobias Rahim har opdateret danskpoppen iført cowboyhat, og hans homoerotiske læderlook er da forfriskende. Man ville bare ønske, han havde lidt mere under vesten.
Andreas Odbjerg kom naturligvis på scenen, og forsamlingen gik bananas til ’Stor mand’, men også Artigeardit og Burhan G legede med.

Brandt overraskede
Mod slut blev Niels Brandt fra The Minds of 99 tilmed en del af løjerne, da han overraskende dukkede op og spillede akustisk guitar og sang med på et nyt nummer, der vel er inkluderet på Tobias Rahims kommende album.

Hitmageren fortalte om dengang, han onanerede i sit enmandstelt på campingpladsen, mens en ven havde højlydt sex med sin veninde i naboteltet.

Det lød næsten lige så klæbrigt som koncerten på Arena.

Snart optræder Kacey Musgraves på Orange. Ingen af Roskildes kids aner, hvem texaneren er.

Hun ville have passet godt til Arena.";Tobias Rahim;0;1;M;;;;;
https://ekstrabladet.dk/musik/koncert_anmeldelser/haabloes-klovn-til-grin-paa-orange/9320223;30. juni 2022;2;”haabloes-klovn-til-grin-paa-orange/9320223;Post Malone lavede latterligt onemanshow i Roskilde, hvor Robert Plant & Alison Krauss kun var gode;"Roskilde Festival fylder som bekendt 50 i år.

Det føltes mere som en børnefødselsdag, da hovednavnet Post Malone fejrede sig selv på Orange.

Rapklovnen var på meget slap line. Det var mere latterligt end sjovt.

Amerikanerens onemanshow op mod midnat tangerede til tider en parodi på en koncert.

Hvalpet charme
Post Malone lallede omkring i shorts og råbte eller rappede sine sange, der er omtrent lige så korte som hans bukser.

Mellem dåsepoppen holdt han konsekvent pauser, hvor han typisk hældte øl i skægget, roste publikum meget eller roste publikum virkeligt 'fucking' meget. Gerne efterfulgt af et ’honestly!’.

På Smukfest i 2018 beviste Post Malone, at han kan logre omkring med en hvalpet charme. På plade lyder han, som om han lige er kommet fra den helt store tur hos hundefrisøren.

I Roskilde jagtede han bare sin egen hale. Uden at fange den.

Gigantisk fuser
Hans sound var tandløs og triviel, og sange som ’Cooped Up’, ’Circles’ og ’White Iverson’ kunne knap nok galpe sig ud over scenekanten.
Da man ikke troede, det kunne blive meget værre, begyndte han at spille akustisk guitar.

Og så blev det lidt bedre.

Mod slut brændte ’Rockstar’ igennem tilsat heftige flammer, mens en kæmpemæssig publikumsskare blev sendt i soveposen med fyrværkeri. Musikalsk var det en gigantisk fuser.

Atmosfæren udeblev
Post Malone er blandt Roskildes hovednavne, men drømmeduoen Robert Plant og Alison Krauss er festivalens musikalske hovednavn.   Man kunne lige nå en lille time af deres show på Arena, inden rapperen indtog Orange, og man kunne godt have ønsket sig noget mere.
På mere end en måde.

Makkerparret formåede ikke at fremmane den fortættede og intime atmosfære fra deres to blændende coveralbum, men selv på en noget ordinær aften har de ekstraordinære kvaliteter.

Stemmer i særklasse
Med et udsøgt band i ryggen svajede rocklegenden og countrystjernen stilsikkert gennem deres repertoire, og uden at få hverken øreflipper eller teltdugen til at blafre demonstrerede topvokalisterne ubesværet, at de stadig har stemmer i særklasse.

Det blev bare til for lidt.

En herlig hillbilly-version af Led Zeppelins klassiske ’Rock and Roll’ skabte begejstring, men generelt udviste forsamlingen slet ikke den lydhørhed, som materialet kræver.  

Det var endnu en af den slags festivaloplevelser, hvor man stod og tænkte, at det kunne have været underskønt som siddekoncert i Operaen eller Tivolis Koncertsal.  

Der ville de nok have henrykt, hvis ikke nogle hippier desværre havde opfundet festivalkulturen for omtrent 50 år siden.";Post Malone;0;1;M;;;;;
https://ekstrabladet.dk/musik/koncert_anmeldelser/helt-afbleget-braekkede-nakken/9320113;29. juni 2022;2;”helt-afbleget-braekkede-nakken/9320113;Farveløse Drew Sycamore led kæmpe nederlag på Roskilde Festival, da sangerinden åbnede Orange;"Drew Sycamore åbnede onsdag aften Orange på den 50. udgave af Roskilde Festival.

Næste måned optræder popstjernen på Grøn, og det er dér, den jyske waliser hører hjemme.

Det er i hvert fald ikke på Roskildes legendariske hovedscene, hvor endnu et relativt nyt hjemligt navn traditionen tro brækkede nakken på skafottet.

Efter en pause på tre år var det som at forvente et festfyrværkeri og få et heksehyl.

Bortset fra at ingen ud over Roskilde vel havde regnet med, at Drew Sycamore var kvinden, der kunne forløse festivaltørken på Dyrskuepladsen med et musikalsk springvand.

Føltes bare værre
Sangerinden åbnede også den store scene på Tinderbox i Odense i sidste uge, og det var egentlig ikke fordi, hun var værre på Orange. Det føltes bare værre.

Roskilde skal jo stå for kvalitet, nybrud og ambitioner, men der var absolut intet af det, mens Drew Sycamore forgæves forsøgte at få tre diskofile radiohits til at vare 65 minutter.

Selv ’45 Fahrenheit Girl’, ’I Wanna Be Dancing’ og ‘Take It Back’ bragede imidlertid ikke rigtigt igennem.Et par nye numre lød som de knap så nye. Bare mere strømlinede. Så de skal nok komme i radioen.
Under balladen ’Let Me Love You’ kunne folk ikke finde ud af, om de skulle synge med eller snakke videre, så det blev en blanding. Det var som at være tilbage på NorthSide allerede.

Der spillede Drew Sycamore i øvrigt også. Hun er overalt. Så hvorfor skal vi høre hende på Roskilde? Vi ved det ikke.

De har lavet festival 50 gange og stadig ikke lært det.";Drew Sycamore ;0;1;F;;;;;
https://ekstrabladet.dk/musik/koncert_anmeldelser/amatoeragtig-hvad-laver-hun/9314385;26. Jun 2022;3;”amatoeragtig-hvad-laver-hun/9314385;"Mø famlede rundt på hjemmebanen Tinderbox, men i glimt funklede den faldne stjerne op mod midnat
";"Det er som bekendt fra fulde folk og taxachauffører, man skal høre sandheden.

Under Møs koncert på Tinderbox tumlede en omtåget gut i OB-’strivet’ skjorte ind i en anmelder og konstaterede bramfrit:

- Hun er gået af mode!

Så sang Mø hittet ’Lean On’, og øjeblikkeligt var hun moderne igen hos den akut dansegale mand. I hvert fald i tre minutter.  

Måske er han taxachauffør til dagligt. Han kunne ikke køre hjem.

Blævrende bas
Mø vendte hjem til Odense, men det var en noget anden Karen Marie Aagaard Ørsted Andersen end verdensstjernen, der hentede hjemmebanesejr på Tinderbox i 2015.

Popsangeren er løbet tør for hits, og hendes seneste album, ’Motordrome’, er et flop. Også i Danmark. På Tinderbox famlede hun efter sine rødder i punk med et mere håndspillet udtryk og råt look, men op mod midnat blev det en underlig rodet og halvfærdig forestilling på Blå Scene.
Kort forinden havde The Minds of 99 vist formatet med en klassekoncert fra hovedscenen, og Mø kom til at fremstå lettere amatøragtig i sammenligning med københavnerne.

Bassen blævrede helt uhæmmet de første tyve minutter, mens Møs mange retningsløse monologer indikerede, at hun var lige så uerfaren som lydmanden.

Færre og færre
Af og til virkede det imidlertid.

Stemningsfulde ’Punches’ slog gnister op mod aftenhimlen, og energiske udgaver af ’Nights With You’ og afsluttende ’Final Song’ fik folk til at danse uden respekt for omgivelserne.

Diskofilt dunkende ’Live to Survive’ var som at være til Aqua samme sted et døgn tidligere. Bare med færre mennesker. Og der blev færre og færre.

Mø er opvokset få kilometer fra festivalpladsen i flækken Ubberud - eller ’flængen’ som Tessa kaldte det på Tinderbox i torsdags.  
Men Mø lignede en, der ikke rigtigt vidste, hvor hun hørte til. Og hvor hun skulle hen.";Mø;0;1;F;;1;Pop;;
https://ekstrabladet.dk/musik/koncert_anmeldelser/galeanstalt-enorm-dum-musik/9313360;24. juni 2022;1;”galeanstalt-enorm-dum-musik/9313360;Dj Rikke Darling viftede med armene og spillede EDM på fynske Magicbox, mens ingen blev klogere;"En ældre gut, der burde vide bedre, står med en flaske Smirnoff og fire Red Bull mellem sandalerne.

Energidrikken smitter åbenbart, for han er helt rød i bærret.

Det er ikke en scene, man normalt oplever i Odense Friluftsbad. Men det er heller ikke en helt normal fredag aften.

Den gamle badeanstalt er midlertidigt forvandlet til noget, der snarere ligner en galeanstalt.

Det kaldes Magicbox, og det er festivalen Tinderbox’ område for EDM, der står for Enormt Dum Musik.

Diskofilt sørøverskib
Scenen ligner en blanding af diskofilt sørøverskib og homoslot. På en balkon står Rikke Darling og vifter med armene og skruer på en knap. Hun er nemlig dj.

- Hva’ så Tinderbox? Er I klar til at hoppe lidt? spørger hun.

Og så hopper folk lidt.Publikum svajer i sommervarmen. Det er næsten Ibiza på Fyn. Med en snert af Aalborg.
Rikke Darling har lært at skrue på knapper og vifte med armene i en parallelgade til det nordjyske partystræde Jomfru Ane Gade, og selvom Magicbox efterhånden er en metropol for elektronisk musik herhjemme, så føles det som at være på provinsdiskotek i dagslys.

Dj’ens sæt er sofistikeret på niveau med en skovl. Alt er tilladt. Undtagen god stil.

Mod slut spiller Rikke Darling en version af ’Seven Nation Army’, der lyder, som om den er spærret inde i en mikroovn.

En penisballon bevæger sig ind over dansegulvet, og en ung kvinde i leopardnederdel glider i soppebassinet.

Er der en livredder?";Rikke Darling;0;1;F;;;Dj;;
https://ekstrabladet.dk/musik/koncert_anmeldelser/ubegribeligt-med-helmig/9311671;23. juni 2022;3;”ubegribeligt-med-helmig/9311671;Den jyske veteran hyldes som popgud i sommerlandet, men på Tinderbox var det svært at se hvorfor;"Thomas Helmig har ikke udsendt andet end flop de senere år, men alligevel er han tilbage med kæmpekoncerter i festivalsommeren som en slags genopstået popgud.

Det er svært at begribe. Specielt efter at have set ham på Tinderbox. Han er mere selvfed end fed.

Veteranen har lige samlet det halve af hjembyen Aarhus på det lokale stadion, og næste uge er han på Roskilde Festival. Smukfest venter i august.

Der er noget at glæde sig til, hvis man holder af nostalgisk dansk hygge og klassisk jydefunk.

Urytmiske klask
- Funky Tinderbox! Funky Tinderbox! sagde han igen og igen i Odense.

Det blev det ikke funky af. Thomas Helmig bød op til dans, men det var på den der trættende facon, der signalerer wienerbrød og ’Vild med dans’.

Er det virkelig nok? På Tinderbox var det i store dele af et halvanden time langt sæt i solnedgangen.

Det var det klassiske danske sommeroptrin, hvor folk, der har fået for meget alkohol og for lidt solcreme, klasker poterne urytmisk sammen iført halvanden sandal og solbrillerne omme i nakken.

De formår lige at ordne det seneste drama i gårdlavet og kolonihaveforeningen, mens en 57-årig popdreng med blåt hår vrider hofterne i baggrunden.

Bukserne sprang
Thomas Helmigs læderbukser sprang i skridtet under en undtagelsesvist velswingende ’Vi er de eneste’.

- Godt jeg har underbukser på! udbrød sangeren. Hans stemme holdt heller ikke. Den er ikke, hvad den har været. Og det har den ikke været længe.
En maratonversion af ’Stupid Man’ skabte euforiske tilstande, men ellers var begejstringen ret sporadisk blandt en gigantisk folkemængde, der dog blev mindre og mindre, som showet skred frem.

Pinefuldt dårlig
’Malaga’ er en sang, der er så pinefuldt dårlig skrevet, at den kun kan blive værre, hvis vel omkring 25.000 berusede danskere er med på kor. Det var de i Odense.

Thomas Helmig virkede generelt endnu mere begejstret for Thomas Helmig end publikum, og den lille mand så da i det mindste enorm ud på den effektfulde storskærm.

Nogen stor sangskriver og musiker bliver han aldrig.

De syngende smilehuller fra Egå sluttede med at ødelægge Gasolin’s ’Sirenesangen’ i en fesenfunky version. Man kom til at savne Kim Larsen.

Men det er altså ikke legenden, der er genopstået.";Thomas Helmig;0;1;M;;;;;
https://ekstrabladet.dk/musik/koncert_anmeldelser/verdensnavn-roevsyg-paa-fyn/9311668;23. juni 2022;2;”verdensnavn-roevsyg-paa-fyn/9311668;Sangerinden Zara Larsson var som en mekanisk poprobot under intetsigende festivalkoncert i Odense;"Drew Sycamore fremstod noget strømlinet på Tinderbox torsdag eftermiddag, men hun var nærmest excentrisk i forhold til Zara Larsson, der overtog hovedscenen som en poprobot tidligt på aftenen.

Svenskeren får Ikea til at virke avantgarde, og der var dømt bundniveau i høje hæle, da hun spjættede rundt i solen iført en kjole, der var lige så let at gennemskue som hendes sange.

Koncerten var desværre længere end outfittet.

En overgang var hun Stockholms svar på endnu en ny Britney Spears, men Zara Larssons karriere er kæntret efter hendes platte album ’Poster Girl’ floppede totalt i fjor.

Hvem som helst
Sangerindens skrabede sceneshow bar da også præg af, at hun ikke er en lukrativ forretning længere. Til gengæld blev der ikke sparet på vokaleffekter. Det kunne være hvem som helst, der jodlede deroppe. Zara Larssons fremtoning var underligt blæst og virkelighedsfjern, men man fik et glimt af pigen bag popstjernen, da publikum begyndte på ’lå lå lå’, fordi hun truede med en ballade.
Som Miley Cyrus samme sted i 2019 iførte hun sig en studenterhue, der lå på scenen, og så glemte hun ellers koreografien og gav sig til at hoppe op og ned med et stort grin som den kåde forsamling. Det virkede næsten naturligt.

Generelt er Zara Larsson dog nærmest umenneskelig kunstig. Hun formåede tilmed at dunke charmen helt ud af ABBA’s ’Lay All Your Love On Me’.

En overrumplende stump af Jack Harlows aktuelle kæmpehit ’First Class’ var noget af det eneste, der havde klasse, og hvis Drew Sycamore er som at høre P3, så er Zara Larsson lokalradio fra et bekymrende sløjt lokale i popfabrikken.  

Røvsygt.";Zara Larsson ;0;1;F;;;;;
https://ekstrabladet.dk/musik/koncert_anmeldelser/afbrudt-samleje-paa-megascene/9311569;23. juni 2022;3;”afbrudt-samleje-paa-megascene/9311569;Drew Sycamore piskede en stemning op med sine radiohits, men hun havde for få af dem i Odense;"Torsdag eftermiddag åbnede Drew Sycamore hovedscenen på Tinderbox med ryggen mod et gigantisk gult bagtæppe.

Gul signalerer jo fare, men der var nu ikke fare på færde, da hun heller ikke ligefrem så rødt på Rød Scene.

Onsdag åbner hun Roskilde Festivals kæmpemæssige Orange, og hvis det skal gå godt, bør hun hurtigt hyre nogle dygtige strippere, overtale Elvis Presley til at synge duet og udsende nogle flere radiohits.

’45 Fahrenheit Girl’, ’I Wanna Be Dancing’ og ‘Take It Back’ er driftssikre ørehængere, men Drew Sycamores midtsøgende materiale rækker ikke til et sæt på 70 minutter.

Så koncerten føltes som afbrudt samleje. Faktisk mere afbrydelse end samleje.

Selfier og sig selv
Et behersket udsnit af de 48.000 mennesker, der ifølge arrangørerne træder ind på pladsen dagligt, var pludselig til stede, når der kom en af dem, de kender fra P3, men ellers havde de primært travlt med selfier og sig selv. Drew Sycamores Duracell-energi og spinkle dåselyd understregede fornemmelsen af at høre radio i flok, og hun laver pop, der ikke vil ret meget andet end at være populær
Dansk-waliseren fra Himmerland er blevet 32. Det er på tide at lægge teenagepoppen bag sig, men det er der ikke noget, der tyder på, hun gør.

Nyheden ’Paradise’ lød i hvert fald børnevenlig. Drew Sycamore fortalte, hun har skrevet et nyt album, men mon ikke sangerinden har fået hjælp, som til gennembrudspladen ’Sycamore’.

Hun har i hvert fald brug for assistance, når det gælder kunsten at tale til publikum.

’Dejligt at se jer’, ‘Er I derude?’ og ‘Har I det godt?’ er mere uoriginalt end hendes musik.

Det var farveløst.";Drew Sycamore;0;1;F;;;;;
https://ekstrabladet.dk/musik/koncert_anmeldelser/hun-er-komplet-latterlig/9301203;16. Juni 2022;2;”hun-er-komplet-latterlig/9301203;Sangerinden Myrkur tryllebandt som en defekt tryllestav, da hun klimprede folkesange på Copenhell;"Copenhell trækker flere og flere kvinder til Refshaleøen, og ifølge arrangørerne udgør de næsten 35 procent af gæsterne i år.

Mændene er dog stadig i massivt overtal på metalfestivalens scener, hvor kønsbalancen nærmest uundgåeligt for genren er skævere end de branderter, der slingrer mod udgangen langt ud på natten.

Myrkur alias Amalie Bruun var med til at trække procentdelen af det stærke køn op, men hun trak til gengæld det musikalske niveau ned med en svag koncert torsdag eftermiddag.

Københavneren har tidligere lavet både strømlinet pop og tvivlsom black metal, og senest har hun såmænd kastet sig over gamle folkesange på det enormt kedelige album, der bare hedder 'Folkesange'.

Trist gøglertrup
Myrkurs tilgang til stilarter har karakter af kostumebal, så mens repertoiret klingede ud i lighed med et træt valdhorn, stod man og spekulerede på, om hun mon kommer tilbage i spandex med hair metal eller gangsta rap iført fritidssæt næste gang?     Sangerindens klare stemme har den jomfruelige kvalitet, folkemusikken kræver, men vokalen var hendes eneste våben over for et publikum, der aldrig overgav sig til det indholdsløse optrin.
Myrkurs triste gøglertrup af et band klimprede med en tænding som et udbrændt lejrbål, og arrangementerne havde slet ikke basal styrke til at overleve mødet med festivalens næststørste scene.  

- Nu er det tid til moshpit, sagde hun mod slut.

Det var jo meget sjovt, men ellers var det i grunden bare latterligt.
";Myrkur;0;1;F;;;;;
https://ekstrabladet.dk/musik/koncert_anmeldelser/tudefjaes-skift-dog-job/9283926;03. juni 2022;2;”tudefjaes-skift-dog-job/9283926;"Lewis Capaldi var bedre som komiker end sanger, da skotten gav deprimerende koncert på NorthSide
";"Man kan sige meget dårligt i forbindelse med Lewis Capaldis optræden på NorthSide, men han skal roses for at advare om, at det ville blive noget jammer.

Tidligt i koncerten sagde den populære skotte, at seancen blev deprimerende, og hvis man var kommet for at feste, så var man gået forkert.

Lewis Capaldi fik ret.

- This one is really fucking depressing! varslede pessimisten, inden han udbasunerede ‘One’.

Igen fik han desværre ret.

Drengede Adele
Lewis Capaldi er den mandlige eller måske snarere drengede udgave af Adele.

Tudefjæset croonede kærlighedsballade på kærlighedsballade på kærlighedsballade, som var han alle finalisterne i ’X Factor’, men når gutten holdt kæft og bare snakkede, så var han sgu ret herlig.

Standupkomiker virker som en oplagt karrierevej for Lewis Capaldi, der imidlertid næppe slipper ud af popindustriens klamme greb, efter hans ufatteligt succesfulde debutalbum, ’Divinely Uninspired to a Hellish Extent’, hidtil har tilbragt 148 uger på den danske top 40.

Resten af universet er også tosset med ham. Det er vanvittigt. Charmøren fortalte, at han blev nødt til at ævle løs, fordi han ikke havde sange nok til at udfylde spilletiden på fem kvarter, som han var kontraktligt forpligtet til.
Det kom der en del spas ud af, for vi havde at gøre med en entertainer, der har en naturlig tilgang til det at underholde. I hvert fald indtil næste nummer begynder.

Tid til toiletbesøg
- If you ever had your heart broken this one is for you motherfuckers!

Så sang han uundgåeligt endnu en på alle måder sørgelig ballade til lyden af et band, der viste sig at være det musikalske svar på fish and chips.    

Lewis Capaldi mente, ’Leaving My Love Behind’ var en god mulighed, hvis man lige skulle et smut hen for at pisse eller skide, og sjæleren var i sandhed ikke værd at skide i bukserne for.

Røven på komedie på en græsmark i Jylland.";Lewis Capaldi;0;1;M;;;;;
https://ekstrabladet.dk/musik/koncert_anmeldelser/hovedloest-hun-er-uegnet/9283764;03. juni 2022;3;”hovedloest-hun-er-uegnet/9283764;"Sangerinden Coco O. var malplaceret med intimt repertoire på NorthSides kæmpescene i dagslys   
";"Festivalerne er stadig værd at opsøge for alle dem, der bare elsker, når musik mistrives.

I sidste uge gik det galt igen og igen med malplacerede koncerter på Jelling Musikfestival, og disse dage kan man se rigtig musik forkerte steder under NorthSide i Aarhus.

Coco O. serverede sin intime natklubsoul om eftermiddagen på den kæmpemæssige hovedscene. Det var hovedløst.

Strømmen forsvandt i otte minutter i sættets begyndelse, men selv da den fik comeback, fungerede forholdene ikke rigtigt for sangerinden, der måtte nøjes med at hygge om en spredt lille skare, som blandet andet sad og sludrede i græsset.

Vild med kinddans
Solen kom næsten frem, og det var næsten funky, mens hun spillede ’Soldier’, der stikker noget ud som en dynamisk ørehænger i et ellers døsigt og ensartet repertoire.
Sangene fra sidste års ganske labre solodebut, ’It’s a Process’, blev skubbet fra scenen med nænsomme hoftevrik, og eventyret i ’Vild med dans’ var åbenbart ikke helt forgæves.Synge kunne Coco O. også i spidsen for et habilt band, men lige lidt hjalp det, indtil ’Hey Love’ og ’Favorite Star’ fra hendes tid i Quadron gav seancen tiltrængt liv mod slut.
Den 34-årige københavner fortalte indgående om sit triste kærlighedsliv, og det foregik både på dansk og engelsk, for hun har engang været i LA, you know.

Til sidst blev det lige rigeligt amerikansk, da Coco O. gudhjælpemig i tilsyneladende ramme alvor sang Michael Jacksons kvalmende ’Heal the World’ og bad politikerne følge børnevennens opfordring.

Det var nærmest mere malplaceret end selve koncerten.";Coco O;0;1;F;;1;;;
https://ekstrabladet.dk/musik/koncert_anmeldelser/punkteret-en-tynd-omgang/9281899;02. juni 2022;2;”punkteret-en-tynd-omgang/9281899;Jada fyldte for lidt, da popstjernen åbnede hovedscenen på NorthSide i dårligt vejr og med værre lyd;"NorthSide har fået en del kritik for at være blevet en kødfri festival.

Arrangørerne har fået mindst lige så meget kritik for musikprogrammet, og der var heller ikke meget kød på underholdningen, da Jada åbnede hovedscenen, Astra.

Trods 13 grader, gråvejr og blæst var sangerinden iført et slags pikant smølfekostume, men det var desværre det mest imponerende ved hendes show.

Sangene fra Jadas svage nye album, ’Elements’, var slet ikke stærke nok til en tur ud i den danske afart af en sommer, og mens de klinger billigt i studieversionerne, så var de bestemt ikke mindre discount live.  

Trommerne lød som våde papkasser.

Halsløs akrobatik
Sjællænderen kan synge, men hun vil helst kaste sig ud i halsløs vokalakrobatik. Det er stiløvelser uden effekt.

Jada punkterede affæren med alt for mange ballader, hvor den aarhusianske hønsegård ubesværet overdøvede popstjernen.

Efter et par år uden NorthSide vil publikum stadig helst høre på sig selv. De er hovednavnet. Synes de selv. - Ser I mine nipples, så skal I sige til! Skal vi aftale det? lød det med et smil fra Jada.
Hun har heldigvis selvironi. Men flere brystvorter end væsentlige sange.

’Lonely’ og ’Nudes’ fremkaldte halvhjertet fællessang. ’On Me’ virker, men den er også tyvstjålet fra Beyoncé.

Hvis koncerten var mad, ville det nok være ymer. Uden drys. ";Jada;0;1;F;;;;;
https://ekstrabladet.dk/musik/koncert_anmeldelser/ufatteligt-man-tror-det-er-loegn/9273966;28. maj 2022;4;”ufatteligt-man-tror-det-er-loegn/9273966;Veteranen Peter A.G. var en naturstridig vårhare i spidsen for de milde kaniner på Jelling Musikfestival;"Peter A.G. må have puttet noget i kaffen. Hvad er det? Og hvor kan man købe det?

Manden er en naturkraft i noget nær fuld udblæsning et halvt år før, han fylder 70.

På Jelling Musikfestival lignede han en, der lige var blevet lukket ud af et hønsebur. Eller en galeanstalt. Eller begge dele.

Det er ufatteligt, hvor medrivende veteranen stadig er som flagrende frontfigur for Gnags, og med sit kropslige engagement kompenserede han rigeligt for en vokal, der fremstod i en anderledes kraftløs forfatning.  

- Jeg har ikke så meget stemme, men jeg bruger det, jeg har, proklamerede han i overensstemmelse med virkeligheden.

Tog strømmen
Bandets klassikerparade vibrerede tiltalende i den tidlige aftensol, der ikke var det eneste, som varmede på festivalens sidste dag, hvor det hårdt prøvede publikum fik lune sange på stribe.

'Slingrer ned ad Vestergade', 'Lav sol over Aarhus', 'Under bøgen', 'Kærester', 'Vilde kaniner', 'Burhøns', 'Mr. Swing King', 'Rytmehans' og 'Danmark'. Man glemmer jo, hvor mange nationalsange de har lavet.
Numrene fra deres tvivlsomme aktuelle album, ’På ryggen af en drøm’, er der ingen, der husker.
Nyheden 'Kold vinternat' fik i hvert fald en kølig modtagelse. Det var nærmest, som om nogen tog strømmen.

Snart var den tilbage, og Peter A.G. dansede, spjættede og fjollede videre på den naturenergi, man kun tror på, hvis man har oplevet legebarnet.

Mod slut sang han 'Når jeg bliver gammel'. Der er længe til.   ";Peter A.G.;0;1;M;;;;;
https://ekstrabladet.dk/musik/koncert_anmeldelser/clara-er-deprimerende/9273766;28. maj 2022;2;”clara-er-deprimerende/9273766;Den jyske popsangerinde fremstod som en fortabt cyborg i halvtomt telt på Jelling Musikfestival;"Jelling Musikfestival er en slags kulturelt landgangsbrød, hvor popsangerinden Clara lørdag eftermiddag blev serveret lige efter det lokale thrashmetalband Lipid og stovte Allan Olsen.

Selv morgenbranderterne kunne sagtens se forskel på repræsentanterne for de tre kunstarter.

Og 21-årige Clara skal vist først og fremmest ses og ikke høres. Hun havde i hvert fald sendt sit lille orkester helt ud i Teltscenens sider, så der var godt med plads til stjernen og hendes dansetrup.

Ingen ambitioner
Det koreograferede show mindede om en blanding af aerobicopvisning og synkronsvømning på gulv, og bandet lød så dåseagtigt, at gutterne faktisk lige så godt kunne have stået nede i pantboden.

- Kig lige op på mine supersexede dansere!, opfordrede Clara en overgang.

Det er, som om der skal lidt mere til, og lidt mere kom der, da gedigne døgnfluesange som 'Nobody's Lover', 'Legend' og 'Girl Like You' fik publikum i det halvtomme telt til at vippe ret sexet med hikingstøvlerne. Claras seneste single, 'Energies Don't Lie', er floppet, og de nye sange fra jydens kommende tredje album tyder ikke på, at hun har ambitioner om at ændre verden.
I hvert fald ikke til det bedre.

Hendes cyborglignende udstråling og mekaniske tilgang til popcirkusset blev understreget i deprimerende grad til sidst, da hun bevidstløst kiggede ned på sætlistens noter og hvinede 'tak for i aften!'.

Klokken var 15. Clara sluttede passende med 'Crazy'.  ";Clara;0;1;F;;;;;
https://ekstrabladet.dk/musik/koncert_anmeldelser/aldrig-set-foer-raplende-vanvid/9273114;27. maj 2022;5;”aldrig-set-foer-raplende-vanvid/9273114;"Benjamin Hav sprængte rammerne for koncertformatet med sprudlende kraftpræstation i Sydjylland
";"Hvad fanden tænker de på?

Det spørgsmål presser sig tit på, når man er på vej hjem fra endnu en mislykket rapkoncert.

Rapperen Benjamin Hav har tænkt sig at revolutionere genren som scenekunst, og det lykkes for ham i øjeblikket i et bemærkelsesværdigt inspireret samarbejde med backingbandet Familien.

Fredag aften i primetime gav de deres første festivalkoncert i Jelling, hvor de aldrig havde set noget lignende. 

Stikker helt af
Hvor skal man starte? Og hvor ender det? Aner det ikke, men det er en del af charmen ved Benjamin Havs vildt musikalske og totalt anarkistiske totalteater.

Han genopfinder sit sangkatalog i en barok forestilling, der fundamentalt forekommer at være sat i verden for at understrege hans anstrengte forhold til tilværelsens absurditet.Københavnerens tekstunivers er skævt og utilpasset nok i forvejen, men det stikker helt af, når det præsenteres i en bæbrun scenografi og med et persongalleri, der ligner pedeller på en gammel galeanstalt.
Der blev danset, så man troede, det var løgn, og Familien spillede så forrygende overskudsagtigt, at man nærmest heller ikke troede på det.

Det var konsekvent gennemført tilsat mageløs timing, mens Benjamin Hav sprang ud på dybt vand, hvor han sagtens kunne bunde.  

Det var raplende. Men ufatteligt godt tænkt.";Benjamin Hav;0;1;M;;;Rap;;
https://ekstrabladet.dk/musik/koncert_anmeldelser/vanvidsscener-amok-paa-mark/9272354;27. maj 2022;4;”vanvidsscener-amok-paa-mark/9272354;Birthe Kjær lagde kåd Jelling Musikfestival ned med den om trusserne, gummibåden og alle de andre;"Birthe! Birthe! Birthe!

Flere minutter inden, Danmarks svar på Dolly Parton indtog Jelling Musikfestival, blev hendes navn hvinet af forbavsende lyse børnestemmer.

De blev afløst af et jubelbrøl, i samme øjeblik Birthe Kjær trissede elegant ind på hovedscenen iført garderobens svar på en guldkaret.

I gråvejret funklede stemmen næsten lige så meget som outfittet, da hun lagde ud med ’Vi maler byen rød’, og ungdommen gik bananas i danserus på en forrykt fredag eftermiddag.   

Når Suspekt rammer festivalpladsen, bliver Jelling nok malet brækfarvet, men mens promillen var under kontrol, slap folket hæmningerne i en kollektiv fejring af kitsch, kult og kærlighed til veteranen.

Nærmest mirakuløst 
73-årige Birthe Kjær formåede ikke at fylde pladsen, men mindre kunne sagtens gøre det, og dem, der var der, de var der virkelig.

- Jeg skal love for, I er mødt op i festligt humør! udbrød sangerinden, der ikke tog fejl.

Birthe Kjærs målgruppe befinder sig aldersmæssigt et sted mellem nul og hundrede. Selv vejrguderne elsker hende åbenbart, for nærmest mirakuløst holdt det tørt i det fem kvarter lange sæt.

Der blev ikke brug for en rød gummibåd, men den kom selvfølgelig alligevel, hvilket fremkaldte vanvidsscener mellem flagrende campingmøblement, galoperende gummistøvler og skvulpende fadøl. Efterskoleeleverne kravlede op på skuldrene af hinanden og hyldede fænomenet i kåd begejstring, og vi manglede kun en stagediver, mens hun sang en stump af ’Jeg skal aldrig til bal uden trusser’.
De hvidklædte korpiger Sanne og Britt lignede de reneste individer i kommunen, og hvis de havde sovet på campingpladsen, så har de sirlig ordenssans som chefen.

Absolut intet var overladt til tilfældighederne. Selv da Birthe Kjær pudsede næse under en flot version af ’For Once In My Life’, foregik det med pletfri professionalisme.

Futtog over pladsen
Entertaineren gled igennem ’Sommer og sol’ som en smørkniv i en pakke Lurpak, der har stået ude lidt for længe.

Hun fortalte anekdoter om dengang i Rostock, compact discs og meget andet, og fra en jukebox på hæle var der medleys med popsange fra før narko, sprut og sex var opfundet.

- Det er et fantastisk kor, jeg har i dag! smilede Birthe Kjær lettere hovedrystende ud til publikum.

Forsangeren var heller ikke dårlig. Mod slut fik hun forsamlingen til at lege futtog hen over arealet til tonerne af ’The Loco-Motion’. Det var i sandhed loco.

De står sikkert stadig og skriger hendes navn.";Birthe Kjær;0;1;F;;;;Jelling Musikfestival;
https://ekstrabladet.dk/musik/koncert_anmeldelser/han-vil-ikke-blive-savnet/9271499;26. maj 2022;2;”han-vil-ikke-blive-savnet/9271499;Poul Krebs siger farvel til festivalerne, og det kommer vi os nok over efter lallet forestilling i Jelling;"I januar bekendtgjorde Poul Krebs, at årets festivalsæson bliver den sidste for hans vedkommende.

På baggrund af troubadourens form de seneste årtier virker det som en moden beslutning, og den har da heller ikke ligefrem resulteret i landesorg.

Torsdag eftermiddag indtog jyden Teltscenen på Jelling Musikfestival, hvor et ganske talstærkt publikum hurtigt lignede en skare, der også var på deres sidste festival. Det var i hvert fald ikke den første.

De skrålede dog med på ’Sådan nogen som os’ helt ude i campingmøblementet i teltets randområder, og håndværksmæssigt er Poul Krebs jo dygtig nok, men han er endnu bedre til at skjule det.

Liv i gløderne
Veteranens sound har kanter som Cirkel Kaffe, nerve er noget, man får i klemme i ryggen, og ’Antikduellen’ på DR er mere intens.

Selv når Poul Krebs introducerede bandet, havde han problemer med stemmen, så det var godt, folk sang med.

Orgeltroldmanden Palle Hjorth forsøgte ihærdigt at blæse liv i gløderne med en orkanagtig solo og gakkede grimasser under ’Langt fra en ordentlig by’.

Håndlangerens optrin vakte desværre mindelser om Jean-Michel Jarres show på hovedscenen i 2011, men Poul Krebs minder ikke om Morrison, Dylan og Elvis.

Vi kommer næppe til at savne ham.";Poul Krebs;0;1;M;;;;;
https://ekstrabladet.dk/musik/koncert_anmeldelser/knap-saa-fed-noget-galt-i-jylland/9270775;26. maj 2022;3;”knap-saa-fed-noget-galt-i-jylland/9270775;Fejlplaceret Rasmus Bjerg kunne ikke løfte John Mogensens utrolige sangskat på Jelling Musikfestival;"I forlængelse af Rasmus Bjergs hovedrolle som John Mogensen i succesfilmen 'Så længe jeg lever' drog skuespilleren på turné med legendens sangskat i 2018.

Verdenspremieren på Jelling Musikfestival blev en ustyrlig stjernestund på Teltscenen, hvor en feststemt folkemængde bar Rasmus Bjerg frem på en flodbølge af fadøl, ellevild entusiasme og overstrømmende kærlighed til klassikerparaden.

Sådan gik det slet ikke, da entertaineren tog John Mogensen med tilbage til Jelling fire år senere.

I efterårsvejr på den udendørs hovedscene ved middagstid var showet helt fejlcastet, og det føltes som en lunken morgenbajer, der var svær at få ned.

Umulig opgave
Der var langt mellem folk og de vellykkede fortolkninger, men undtagelsesvis swingende 'Ensomheden gade nr. 9' og 'Far er præst i Jylland', mens 'Mandalay' heller ikke var til at stå for trods både musikalsk og vejrmæssig sidevind.

Rasmus Bjerg havde tabt sig siden sidst, og for ofte var underholdningen slap som selerne. Det var bare ikke fedt nok og også noget af en umulig opgave elementerne taget i betragtning.

Humoristen forsøgte ihærdigt at tilføre den ædruelige seance noget tiltrængt promille med sin bodegacharme, og den elskelige suppe, steg og is blev serveret tilsat lagkagekomik, creme i håret og hoftebevægelser, der også trængte til noget smørelse.

Alt var bare bedre i de gode gamle dage, som Rasmus Bjerg selv bemærkede undervejs.    ";Rasmus Bjerg ;0;1;M;;;;;
https://ekstrabladet.dk/musik/koncert_anmeldelser/afbrudt-samleje-paa-jysk-mark/9269732;25. maj 2022;3;”afbrudt-samleje-paa-jysk-mark/9269732;Jimilian spændte ben for sig selv under ellers lystig svingom med hæmningsløst publikum i Jelling;"Da Jimilian indtog Teltscenen i Jelling som festivalens første stjernenavn, var stemningen decideret overstadig.

Det fik han hurtigt ødelagt.

Først ramte åbningsnummeret, ’Sommer sindssyg’, dog pladsen som et dobbelt vodkashot, men vinderen af ’Vild med dans’ spændte ben for sig selv ustandseligt i en komplet tosset festforestilling.

Det purunge publikum, der væltede hæmningsløst rundt mellem hinanden, ville bare have debile bangers som ’Smid tøjet’, ’Damer på lager’ og ’Har det fucking godt, og det fik de.

Alskens gøgl
De fik imidlertid også alskens gøgl fra Jimilian, der introducerede sin manager, sang ballader og fødselsdagssang, gav drinks til fansene, havde tekniske problemer, snakkede om alt og intet og lancerede merchandise med en charme som en tvivlsom brugtvognsforhandler.Når han fik det hele op at stå med sine sms-tekster om røv og nøgler, så var det herlig underholdning, men det føltes for ofte som et afbrudt samleje med ustadig bølgegang i flabens lunkne jacuzzi.
Jimilians banale balkanpop blev serveret med dåsesound, og hitmagerens maritime scenografi fik det til at minde om noget, hans albanske hjemland havde sendt til Eurovision.

Det var gakket galimatias og som en kort diskotekskoncert, der i en brandert havde forvildet sig ind på en festivalplads.   

Festivalsommeren er i gang. Så blev den stoppet. Så gik den i gang igen. Så blev den stoppet.
";Jimilian;0;1;M;;;;;
https://ekstrabladet.dk/musik/koncert_anmeldelser/lummert-helt-noegen-i-vega/9190144;28. marts 2022;5;”lummert-helt-noegen-i-vega/9190144;Hudløse Joan As Police Woman fik sensualiteten til at drive ned ad væggene under intim topkoncert;"Kort inde i koncerten udbrød Joan As Police Woman:

- Vega er som en sauna i aften!

Hendes musik gjorde det kun mere hedt.

Sensualiteten drev ned ad væggene i den udsolgte sal, da den intime amerikaner viste klassen med et overbevisende sæt på Vesterbro.

Joan As Police Woman alias sangskriver, sanger og multiinstrumentalist Joan Wasser smed hurtigt jakken og fortsatte iført en T-shirt med skriften ’Strut’n Stuff’, og sagerne struttede vitterligt i hendes fortrolige samspil med et excentrisk og udsøgt band.

Den 51-årige autoritet har over en række udgivelser forfinet sit hudløse favntag med moderne hvid soul, men i Vega var næsten halvdelen af sangene fra sidste års anderledes rytmebaserede album, ’The Solution Is Restless’, der blev skabt i samarbejde med ikke mindst den nu afdøde afrobeatlegende Tony Allen.

Bristefærdigt sart
I København byggede trommeslageren Parker Kindred videre på mesterens rytmer med bravur, og supergroovy ’Geometry of You’ og dragende ’The Barbarian’ var højdepunkter i et homogent og varieret sæt, som var rigt på organisk stoflighed.

I den nærmest ubærligt sårbare afdeling fremstod ’Feed the Light’ og ’We Don’t Own It’ bristefærdigt sarte. Sidstnævnte bristede faktisk en overgang, da Joan Wasser glemte teksten, men hun samlede den op med et smil og på velviljen fra en hengiven skare. Kvartetten fik ganske ubemærket sange af David Bowie, Michael McDonald og Timmy Thomas, der døde tidligere på måneden, til at glide meningsfuldt ind mellem Joan Wassers egne kompositioner, men det mest imponerende var måske i virkeligheden, at showet ikke forekom at være resultatet af en ekstraordinær indsats.
Det virkede snarere som et udtryk for ensemblets generelle standard og var vist bare endnu en vellykket aften på turneen.

Midtvejs var en overstadig fan ved at trække Joan As Police Woman ned fra scenen, da de gav hånd oppe foran. Det var endnu mere tåbeligt og upassende, fordi nærværet mellem sangerinden og publikum i forvejen hang tungt og håndgribeligt i den lumre luft.

Musikken var helt nøgen. Man fik lyst til at smide tøjet.";Joan As Police Woma;0;1;F;;;;;
https://ekstrabladet.dk/musik/koncert_anmeldelser/tarveligt-af-burhan-g/9111713;02. februar 2022;3;”tarveligt-af-burhan-g/9111713;Popsangeren sjoflede sit naturtalent og nægtede endda at smide tøjet under kort koncert med julehit;"Genåbningen blev onsdag markeret i hovedstadens førende spillested, Vega, med årets første koncert, der var et akustisk show med falsetsangeren Burhan G.

Måske umiddelbart et arrangement, som kunne få en til at drømme om en meget hurtig nedlukning, men som med pandemien kunne charmørens optræden være gået værre. Og bedre.

Det akustiske format, der også misbruges af blandt andre Medina og Christopher, er lukrativt rent økonomisk, når karrieren er knækket.

Det kan bare ikke betale sig, når man er dygtig som Burhan og hans to medmusikanter, guitaristen Jens Runge og keyboardspilleren Lars DK.

Mat forestilling
Opstillingens begrænsninger hæmmede sangskriveren, der kun i glimt flashede talentet i en mat forestilling, hvor han klemte flere coverversioner og en hel del sniksnak ned i en blot 80 minutter kort optræden.

Men han havde gudhjælpemig tid nok til at fremføre julehittet ’Tinka’.Publikum var også skamløse. 720 siddende fans fyldte salen. De 20 var mænd. En af de resterende 700 råbte, at Burhan skulle smide tøjet, men han nægtede smilende.
Til gengæld fik en undtagelsesvis energisk ’Karma’ folk til næsten at smide hæmningerne. ’Din for evigt’ foldede sig effektfuldt ud, og ’Lucy’ betonede flot entertainerens kærlighed til Stevie Wonder.

Som forbilledet var Burhan iklædt solbriller, men han havde store problemer med at holde dem på hovedet, og i længden, der jo altså ikke var særligt lang, holdt showet heller ikke.

Hyggestunden føltes som matinéunderholdning i sandaler på et badehotel i Nordsjælland.

Vega er ikke åbnet helt endnu.";Burhan G;0;1;M;;;;;
https://ekstrabladet.dk/musik/koncert_anmeldelser/martin-jensen-helt-til-grin/9013328;26. november 2021;1;”martin-jensen-helt-til-grin/9013328;Dommeren fra 'X Factor' skulle sendes hjem og låses inde efter amatøragtig koncert i København;"Så er der desværre ikke længe til, at ’X Factor’ igen toner frem på fladskærmen fredag efter fredag.

På Black Friday tog talentshowets dommer Martin Jensen forskud på glæderne ved at vise ungdommen, hvordan det absolut ikke skal gøres.

Dj’en fra Silkeborg inviterede indenfor i hovedstadens Falkoner Salen, men det føltes som at være til halbal i provinsen, dengang det var sejt at gribe mikrofonen og råbe:

- Tøser, er I med? Skrig!

Det fremstod komplet latterligt i 2021 og pinagtigt som hele Jensens håbløst amatøragtige optræden gennem to uvirkeligt bøvede timer.

Og tøserne skreg ikke. I lange perioder dansede de heller ikke. Ofte stod de bare og stod.

Nærmest sørgeligt
Jensen har 2,5 millioner følgere på Facebook, og 2400 fulgte ham i et pænt fyldt Falkoner, hvor han på friskfyragtig facon viftede med armene og smilede anstrengt i en polarlignende scenografi, som jydens nevø vist havde bygget af papmache i fritidsklubben.

Det var til grin og samtidig tragikomisk på et nærmest sørgeligt niveau.

Beslægtede Major Lazer skabte en fuldkommen hensynsløs abefest i samme lokale i 2013, men Jensens akavede tamtam var ædruelig som en indremissionsk børnefødselsdag. 
Den karismaforladte entertainer deler initialer med Michael Jackson, men det er det nærmeste, han kommer musikalitet, og dj’ens planløst dunkende repertoire var anonymt, som hans navn.
I et gakket intermezzo midtvejs dukkede Thomas Blachman op på storskærmen og beordrede kollegaen til at tage sig sammen.

Jensen skiftede tøj, skruede op for rytmeboksen og hvinede ’så kører bussen’, men den forlod aldrig garagen i et sæt uden flow, momentum og basalt drive.

Sådan kan man også spolere en fredag aften. Det var helt sort.";Martin Jensen;0;1;M;;;;;
https://ekstrabladet.dk/musik/koncert_anmeldelser/sensation-i-royal-arena/8924229;23. oktober 2021;4;”sensation-i-royal-arena/8924229;Fortidslevnet Rick Astley åd København som knurrende handyr på forbløffende herlig lørdag aften;"34 år efter ’Never Gonna Give You Up’ gik til tops verden over, har Rick Astley stadig ikke givet op.

Heldigvis.

Popstjernen både startede og sluttede med sin kendingsmelodi, da han indtog Royal Arena som et forbavsende levende fortidslevn.

Veteranen har status af kikset kultskikkelse på baggrund af sit popkitsch fra 1980’erne, og ikke for ingenting fik sangskriveren Nick Lowe engang Astley fik til at rime på ’ghastly’.

Men den 55-årige englænder var alt andet end forfærdelig i København, hvor han trak sin inspiration fra soul helt frem på scenekanten og serverede rigtig musik og herlig lørdagsunderholdning.

Tog pis på det hele
Det modne publikum lignede tilmed en forsamling, der nød showet så meget, at de glemte, de gik glip af ’Den store bagedyst’.

Det var en siddekoncert, hvor folk stod op, og selv spankulerede entertaineren løssluppent omkring og tog pis på fanskaren og ikke mindst sig selv.

- Jeg er halvt dansk! Min kone er dansk! udbrød han og forklarede, at ’for helvede’ var noget af det eneste, han kunne sige på dansk.

Ikke dårligt efter 18 års ægteskab med filmproducer Lene Bausager.Gospeltunge ’Keep Singing’, ’This Old House’ og ’Pray with Me’ gjorde søndagens kirkegang overflødig, og Astley fortolkede klassikeren ‘When I Fall in Love’, så Nat King Cole ikke vendte sig i sin grav.

Bandet var af den driftssikre slags, men ville forvente spillede fire gange 50 minutter hver aften på et krydstogtskib, der havde været jorden rundt en hel del gange.

Det har Astley også. Lad os håbe han tager en tur mere. Efter det show opgiver vi ham aldrig.";Rick Astley;0;1;M;;;;;
https://ekstrabladet.dk/musik/koncert_anmeldelser/popstjerne-i-knibe-paa-christiania/8923316;22. oktober 2021;2;”popstjerne-i-knibe-paa-christiania/8923316;Fynske Mø havde problemer med det meste under usikker og akavet comebackkoncert i Den Grå Hal;"Mø er tilbage. Sådan da.

Det føles, som om hun aldrig har været væk, men to års stilhed er en evighed i popverdenen anno 2021, hvor stjernerne er så bange for at blive glemt, at de udsender singler i omtrent samme tempo, som de reklamerer for sig selv på Instagram.

Mø er i overhængende fare for at glide ud i glemslen, efter fynboens seneste album, ’Forever Neverland’, floppede, og de to singleforløbere fra hendes kommende plade, ’Motordrome’, har misset top 40.

Mindeværdigt var det heller ikke, da hun fredag gav akavet og uforløst comebackkoncert i Den Grå Hal på Christiania.

Omkring 1600 fans droppede ’Vild med dans’ for at danse med Mø, men det blev først lidt vildt mod slut, hvor hendes aktuelle discoslasker, ’Live to Survive’, og det ældre hit ’Final Song’ fik seancen til at minde om en fest.

Nyt materiale
Den 33-årige sangerinde fremstod usikker som en teenager mellem numrene, og musikalsk hang det heller ikke sammen for Mø, der introducerede et nyt læderlook og til dels en ny sound.

Et par af aftenens sange, der endnu ikke er udgivet, var guitarpræget og lød ret rockede, uden det rigtigt rokkede ved noget i en scenografi a la Mad Max. Lyden forsvandt kortvarigt i showets begyndelse, og gennemgående savnede man bund og gennemslagskraft i en underlig effektløs liveproduktion, som blandt andet gik udover en svag version af Møs nok stærkeste nummer, ’Pilgrim’, og verdenshittet ’Lean On’.

Hendes veninde Josefine Struckmann alias Nurse, der varmede op, hjalp Mø med at skråle punksangen 'Fisse i dit fjæs', som de to oprindeligt indspillede med deres ungdomsband Mor. Optrinnet var mere sødt end vellykket.

Mø bevægede sig rundt mellem hele tre scener, men det var ikke den eneste grund til, at hun var svær at få øje på. Hovedscenen, der havde fans på alle sider, var lav som volumen, og efter blot 74 minutter var hun helt væk.

Det var hurtigt overstået. Og hurtigt glemt.";Mø;0;1;F;;;;;"Påklædnign nævnt (""læder look"")"
https://ekstrabladet.dk/musik/koncert_anmeldelser/plat-tessa-tarvelig-i-tivoli/8845237;11. september 2021;2;”plat-tessa-tarvelig-i-tivoli/8845237;Rapstjernen havde mange gæster og stor fanskare, men hendes format var for lille til Fredagsrock;"Tessas foreløbige karriere som koncertnavn kulminerede sent fredag aften i Tivoli, hvor hun på Plænen kunne spejde udover sit hidtil største publikum og grådkvalt udbryde:

- Det betyder alt for mig! Det er det største nogensinde!

Kunstnerisk - eller hvad man nu skal kalde det - er hun forhåbentlig ikke peaket endnu. Selvom man godt kunne frygte det.

Der var meget god plads til forbedring, da rapperen fra Vestegnen affyrede sin vanlige bredside af vulgært bralrende sjofelheder i et fladpandet lydbillede blottet for pondus.

I forhold til hendes tarvelige optrædener tidligere på sommeren til festivalerne Lyden af Nibe og ØreSound, så havde hun opgraderet showet en hel del med et væld af folk på scenen.

Det føltes alligevel tarveligt.

Timing og rytmik
Dansere tilføjede imidlertid noget tiltrængt liv i rampelyset, og pludselig var der nogen deroppe med sans for timing og rytmik.

Tessa har det hele i munden, men hun kan stadig ikke rappe på et niveau, der kan kaldes professionelt. Hun er som en gakket entusiast til en talentkonkurrence. Uden ægte naturtalent.Burhan G dukkede op iført bøllehat og trak klaphatten helt ned over forsamlingen med parrets ukristeligt dårlige nye duet, ’Luftkys’.
Karen Mukupa var med på ’Til banken’, og mindede om en malplaceret voksen til en børnefødselsdag, hvor ungerne havde smuglet sprut ind.

Suspekt fællessang
Bai-D og Orgi-E fra Suspekt fik størstedelen af de 12.300 fremmødte, der fortrinsvis var helt unge piger, til at skrige ’Vil du med ud og se min pik?’.

Det virkede lidt blæst.

Tessa råbte de samme ting, hun altid råber mellem numrene, og hun råberappede ’Ben’, ’Okay’ og ’Snakker for meget’, mens fanskaren råbte med.

Koncertens slutning var en decideret maveplasker, hvor Tessa hyldede sin manager og ville have taget et billede foran publikum, der troede de fik et ekstranummer. Det fik de ikke.

Klokken rundede 23.30, og fanskaren var hurtigt på vej hjem i seng.

Spørgsmålet er, hvor længe Tessa kan holde sig oppe. ";Tessa;0;1;F;;;;;
https://ekstrabladet.dk/musik/koncert_anmeldelser/kikset-start-nej-til-daasepop/8829342;04. september 2021;2;”kikset-start-nej-til-daasepop/8829342;Sangerinden Clara åbnede festivalen Tilbage Til Live med alt for letbenet materiale på gigantisk scene;"Fadøl, flis og flæskestegssandwich.

Det lugter af klassisk dansk festival, når Roskilde, Tinderbox, Smukfest og flere andre af landets største festivaler slår sig sammen med eventgiganten Live Nation for fejre, koncertrestriktionerne er forbi.

På Refshaleøen i København præsenterer endagsfestivalen Tilbage Til Live lørdag et mildest talt bredt program bestående af blandt andre Tessa, D-A-D og Mekdes, men det var Clara, der åbnede begivenheden midt på eftermiddagen.

Solen strålede. Det gjorde popnumrene fra den aarhusianske sangerinde ikke.

Konferencieren Emma Sehested Høeg introducerede Clara med det ret kryptiske ’måske en gigantisk stjerne’, men hun var i hvert fald for lille til at fylde den store hovedscene.

Overdøvet af sniksnak
Clara laver musik til radioen. Ikke til voksne. Der var nærmest sodavandsdiskotek over seancen.  Ikke desto mindre skridtede den 21-årige jyde scenen af med garvet selvsikkerhed, hvilket egentlig var imponerende taget i betragtning, hvor tyndbenet hendes materiale er.  

Hvis hun havde haft gode sange, kunne hun nok gå på vandet.

Publikum sang sporadisk med på ’Crazy’, men ellers overdøvede de Clara med sniksnak under balladerne.

Hold kæft hvor har vi dog savnet danskernes koncertkultur. Men ofte var der faktisk ikke meget at sige til, at snakkehovederne hellere ville høre på sig selv end Clara.

Det blev et nej til dåsepop. Og et ja til fadøl.
";Clara;0;1;;;;;;
https://ekstrabladet.dk/musik/koncert_anmeldelser/for-daarligt-amatoeragtigt-i-tivoli/8828570;04. september 2021;2;”for-daarligt-amatoeragtigt-i-tivoli/8828570;Sangerinden Jada svævede på publikums hænder, men musikalsk var hendes show en maveplasker;"Fredagsrock er tilbage. Godt nok uden rock, men det var da fredag, da Jada genåbnede den traditionelle koncertrække i Tivoli med pop på Plænen.

Restriktionerne er borte, og sangerinden fejrede, at vi må komme hinanden ved igen på herlig vis.

Mod slut i showet blev hun fragtet fra en lille scene ved lydmixeren til hovedscenen på publikums udstrakte hænder, og det var en farefuld færd, for der var lidt langt mellem de fremmødte.

- Kom og hjælp! Jeg er en stor pige! opfordrede Jada muntert i mikrofonen, og det vakte stor jubel, da hun endelig tumlede ind i rampelyset.

Musikalsk lettede koncerten dog meget sjældent.

Savnede lækkerhed
Jada har et par halvfede popsange som ’Lonely’ og ’On Me’, men opkomlingens repertoire er stadig alt for tyndt til et sæt på 80 minutter.

Den 28-årige sjællænder har fået betydeligt flere priser, end hun har hits, og sjælerne fra genrens sovekammer var mere søvndyssende end sexede.

Man savnede basal lækkerhed i hendes lyd, for bandet spillede på en for danske forhold karakteristisk blegfunky facon i sterile arrangementer.
Jadas force er hendes kraftfulde stemme, men organet sejlede rundt i åbningsnummeret ’I’m Back’, og selv om hun generelt fik mere og mere styr på vokalen undervejs, så var autotune tiltrængt flere gange.    
Til sidst foldede roadierne en seng ud, som Jada kastede sig i og skrålede ’Nudes’, og på det tidspunkt havde optrinnet udviklet sig til en blanding af amatørteater og melodrama.

Tivoli har haft problemer med lav volumen i mange år, men det var rigeligt højt til Jada, hvor det mere var kvalitetsniveauet, som var for lavt.

Hun rockede ikke rigtigt igennem.";Jada;0;1;;;;;;
https://ekstrabladet.dk/musik/koncert_anmeldelser/hugo-helmig-goer-det-umulige/8775780;14. august 2021;4;”hugo-helmig-goer-det-umulige/8775780;Den sjælfulde popsanger formåede at skabe nærvær på ØreSounds store, forblæste festivalplads;"Hugo Helmig er et naturtalent. Hvor fanden har knægten det fra?

Man skulle jo næsten tro, hans far var noget ved musikken.

Det er Hugo som bekendt, og efter et par år væk fra de danske scener med stofmisbrug, coronapandemi og en hel del besøg hos tatovør er han omsider tilbage.

- Jeg har aldrig haft det bedre! proklamerede jyden på ØreSound Festival.

Det kunne ses. Og høres.

Sang hjertet ud
Den 23-årige aarhusianer trodsede almindelig logik og gjorde det umulige ved at skabe nærvær på en stor menneskeforladt festivalplads, hvor regn og vind prellede af på hans sjælfulde popsange.

De få fremmødte publikummer var i selfiehumør og ville hellere høre sig selv snakke end Hugo synge hjertet ud på balladen ’Tell Me to Stay’. Han sang ellers fantastisk.
Det smertelige nøglenummer ’Curtains of My Life’ blev løftet i selskab med et herligt bøvet band af funky fyre, der bare leverede.
En indledningsvis noget anspændt Hugo løsnede helt op mod slut under en skøn version af gennembrudshittet ’Please Don’t Lie’, som allerede forekommer at være fra en fjern fortid, inden en opløftende ’Wake Up’ vækkede folk helt til sidst.

Sættet varede kun 50 minutter, hvilket virkede lidt fattigt, men det var rigeligt til, at Hugo nåede at minde om, at han er noget ganske særligt på den danske popscene.
";Hugo Helmig;0;1;M;;;;;
https://ekstrabladet.dk/musik/koncert_anmeldelser/sangerinde-ladt-i-stikken/8775767;14. august 2021;3;”sangerinde-ladt-i-stikken/8775767;Drew Sycamore blev seneste offer for ØreSounds manglende publikum under uforpligtende koncert;"Dejligt at se jer alle sammen! udbrød Drew Sycamore.

Det var forhåbentlig ironisk. Eller også er hun svagtseende.

Der var vel 50 i den orange publikumszone, der er et af fem indhegnede områder med gæster på hovedstadens nye ØreSound Festival, som naturligvis slås med corona-restriktioner. Og meget andet.

Ikke mindst at billetkøberne ikke køber billet. Eller sover meget længe.

Lord Siva havde allerede optrådt for ingen, da Sycamore indtog scenen klokken 16, hvor den dansk-walisiske sangerinde trods elendige arbejdsbetingelser gik til opgaven på smilende, sympatisk og selvsikker vis.Med hjælp fra et kært band, der spillede som glade amatører, serverede hun det strømlinede materiale fra forårets album, ’Sycamore’, som har givet hende et mindre gennembrud i form af singlerne ’I Wanna Be Dancing’ og især ’45 Fahrenheit Girl’.
Sycamores repertoire er for så vidt driftssikkert nok, men hun mangler en dimension af dybde og flere markante ørehængere for at holde et timelangt sæt i live på en græsplæne, og koncerten var simpelthen for uforpligtende.   

Så hun blev ladt i stikken af både sit sangkatalog og publikum, der mod slut trods alt var talstærke nok til at overdøve balladen ’Crying Wolf’ med knevren og begyndende fuldemandssnak.

Knap så dejligt.";Drew Sycamore;0;1;F;;;;;
https://ekstrabladet.dk/musik/koncert_anmeldelser/medina-kvajer-sig-i-tivoli/8774242;13. august 2021;2;”medina-kvajer-sig-i-tivoli/8774242;Popstjernen spændte ben for danseglad fanskare med nedtonede versioner af sine gamle hits;"Tidligere på sommeren under festivalen Lyden af Nibe gav Medina en akustisk koncert, der var tragisk kedelig.

Det kunne kun blive mere livligt i Tivoli. Og det blev det. Men ikke meget.

Medina har åbenbart fået en idé om, at hun skal være ’seriøs’ kunstner, og selvom hun havde et større band med i København, så sparede hun atter på strømmen.

Arrangementerne af jydens mange hits var uden basal gennemslagskraft, og midt i en by, hvor bassen ellers bare dunker fra WorldPride, var koncerten som at se ’Toppen af poppen’. På Charlie.

Publikum nægtede dog at lade Medinas mærkeligt udynamiske udtryk ødelægge den fest, de var kommet for, så de overdøvede nærmest idolets gabende orkester.

Hvinende fryd
Der blev skrålet og skreget med fra pigestemmer overalt på Plænen til de ellers tamme toner af ’Ensom’, ’For altid’, ’Vi to’, ’Kl. 10’, ’Kun for mig’ og alle de andre gamle landeplager.

Fanskarens hvinende fryd var faktisk mere indtagende end Medinas klynkevokal, der har taget overhånd. Engang var hun altså en medrivende sanger, man kunne mærke.
Til forskel fra showet i Nordjylland var Medina minsandten mentalt til stede, og efter talrige flop på hitlisterne de senere år, varmede det tydeligvis den stadigt mere matte stjerne, at der fortsat er nogle poptøser, der forguder hende.
Det danselystne publikum havde fortjent en bedre koncert, men intet tyder på, at Medina har tænkt sig at vende tilbage til den slagfærdige popsound, der oprindeligt blæste nationen omkuld.   

Sidst på året turnerer hun sågar med Danmarks Underholdningsorkester, men det bliver næppe ligefrem afsindigt underholdende.

Det er jo latterligt.";Medina;0;1;F;;;;;
https://ekstrabladet.dk/musik/koncert_anmeldelser/harm-l.o.c.-tager-haevn/8772132;13. august 2021;4;”harm-l.o.c.-tager-haevn/8772132;"Den garvede rapper satte ungdommen på plads med autoritet og skønhedsfejl på ØreSound Festival
";"Det trængte vi til.

Efter en tarvelig åbningsdag på ØreSound Festival med infantil underholdning fra Icekiid, Tessa og B.O.C, kom der endelig en voksen på scenen i skikkelse af L.O.C.

Som Batman i en børnefilm indtog aarhusianeren Amager Strandpark, og klædt i sort tog L.O.C. hiphoppen tilbage sent torsdag og fik hævn over den håbløse ungdom, der har overhalet ham på hitlisterne.

Musikalsk er han stadig langt foran.

L.O.C. er kun 42, men han er en veteran i den stadigt mere barnagtige rapverden herhjemme, og hvor var det dog en befrielse at opleve en mand, der tager metieren alvorligt. 

Der var autoritet, galde og pondus i stemmen på rimsmeden, der bragede igennem med åbningsnummeret ’Frk. Escobar’ trods underligt lav volumen i sættets begyndelse.

Ikke noget værd
Hans gedigne nye udspil, ’Fuck L.O.C.’, er floppet på albumlisten, mens B.O.C har ligget i top i ugevis.

Blandt højdepunkterne på ’Fuck L.O.C.’ er ’Hva’ du værd’, der kan opfattes som en dumflad til den yngre generation af rappere, der ikke var noget værd tidligere på dagen.
L.O.C. blev løftet af sit lille liveband, mens hans maskeklædte hjemmedrenge i Shooter Gang dog virkede som nogle pauseklovne midt i sættet. De skulle være blevet hjemme.
Marwan pyntede til gengæld på en vellykket ’Århus V veteran’, men L.O.C. kunne sagtens selv.

Han udviste en ætsende blanding af foragt og taknemmelighed overfor publikum, der i stor stil blev suget med ind i rapperens misantropiske univers.

L.O.C. er bedst, når han er bister. Og han har tydeligvis en hel del at være harm over for tiden som rapper af den gamle skole i en børnehave.";L.O.C;0;1;M;;;;;
https://ekstrabladet.dk/musik/koncert_anmeldelser/forfaerdelig-start-for-ny-festival/8771113;;1;”forfaerdelig-start-for-ny-festival/8771113;"Enerverende Icekiid kom desværre med på afbud, da ØreSound åbnede med få gæster i København
";"Det kunne ikke være gået meget værre.

Torsdag eftermiddag var Artigeardit udset til at åbne den første udgave af ØreSound Festival ved Amager Strandpark, men sådan skulle det ikke være.

Rapperen, der er blandt Danmarks bedste, meldte afbud med få timers varsel på grund af influenza, og i stedet blev en af landets værste hitmagere hentet ind i form af Icekiid.

Det var ikke en bæredygtig erstatning for festivalen, der ellers har som erklæret mål at blive Nordens mest bæredygtige.

Artigeardits aflysning var da også nem at aflæse på fremmødet, for vel omkring kun 1000 af de forventede 5000 gæster stod klar, da Icekiid lagde ud med ’Dengang’. Flere kom til, men de ville nok ønske, de var blevet hjemme lidt endnu.

Ud i ingenting
I solen løb Icekiid ud i ingenting med et sceneshow, der bestod af, at han gik rundt i shorts. Og senere uden T-shirt.

Hans blanding af ligbleg poprap, dancehall og afrobeat er som en alkoholfri cocktail med paraplyer, man får en ubændig trang til at knække ret hurtigt.

Tilsat dj’ens stereotype dåsemuzak rappede, råbte og sang Icekiid uden sans for elementær timing, så man følte sig hensat til en afsporet talentkonkurrence i det lokale storcenter. ’Blondiner & brunetter’, ’Coco Chanel’ og ’Cardio’ vil næppe resultere i Nobelprisen i litteratur eller en placering i Højskolesangbogen.

Hittet ’ErruDumEllaHvad’ bliver ingen klogere af, og Icekiid virkede heller ikke for kløgtig, når han et par gange opfordrede publikum nede bagved til at komme nærmere - festivalens gæster er hegnet ind i fem zoner.

ØreSound kan kun blive bedre de kommende timer og dage. Det kan ikke blive værre.
";Artigeardit;0;1;M;;;;;
https://ekstrabladet.dk/musik/koncert_anmeldelser/vild-triumf-han-er-frelseren/8665427;;5;”vild-triumf-han-er-frelseren/8665427;Artigeardit strålede uimodståeligt som dansk raps lysende stortalent, da han henrykkede i Nordjylland;"Branco, Gilli og Tessa kan jo få en til at tro, ungdommen er håbløs.

Artigeardit har dog så småt genskabt troen på den nye generation i dansk rap med nogle vedkommende udgivelser. Søndag på Lyden af Nibe både lignede og lød han unægtelig som genrens sande frelser.  

Knægten fra Gladsaxe gik på scenen kort efter Tessa. Hun mindede om noget fra et talentshow. Han strålede af talent. Og ægte x-faktor.

Artigeardit havde et forrygende band i ryggen gennem 60 højenergiske minutter, der bare boblede, levede og åndede, så teltets græs vibrerede under et tilsyneladende lykkeligt publikum.

Dansk rap er sjældent musikalsk. Artigeardits koncert var gennemmusikalsk. Der var et forførende jazzet præg over skæve ’Bagsæde’, ’Som du vil’ og ’Idiot’, mens sange som ’Gothersgade’, ’Joggingsæt’ og ’Ses senere’ bare gik rent ind hos en sorgløst jublende forsamling.
Artigeardit har noget at sige, og han er god til at sige det. Så det kan mærkes.

Poeten var helt fænomenal mod slut gennem tour de forcen ’Luft i dæk’, hvor hans indædte ordstrøm blev leveret med overvældende effekt.

På en gråvejrsdag kiggede solen endda frem. Der er håb endnu.";Ardigeardit;0;1;M;;;;;
https://ekstrabladet.dk/musik/koncert_anmeldelser/helt-blaest-i-jylland/8665423;4. juli 2021;2;”helt-blaest-i-jylland/8665423;Rapstjernen Tessa sendte Lyden af Nibe i plørefuld ekstase med middelmådig festivalkoncert   ;"Danske musiknavne har altid oversat udenlandske forbilleder til københavnsk.

Sods blev kongerigets svar på Sex Pistols. Malk de Koijn tog Beastie Boys til Langestrand. Christopher ville bare være Justin Bieber.

For tiden er Tessa en bleg kopi af Nicki Minaj og Cardi B, men det var nu ganske kulørt, da rapperen ramte Lyden af Nibe.

På festivalens sidste dag er der sket et markant generationsskifte blandt publikum, og en lørdag med Lars Lilholt, landsholdet og teknisk set voksne blev til en søndag præget af hiphop og meget unge unge.

Savner timing
Alle generationer i Nibe er dog tilsyneladende enige om, at man skal være ikke bare i hegnet, men helst være viklet sanseløst ind i det, når klokken nærmer sig 16.

Forhåbentlig derfor teede forsamlingen sig, som om Tessa var det vildeste, der er sket, siden romerne skænkede det første glas vin.

Det er hun ikke.
Theresa Ann Fallesen er en middelmådig rapper, der savner basal timing. Hun har det hele i kæften, men hvis hun fik forbud mod at synge om sex, så ville hun være tvunget til at lave instrumentalmusik.
Og musikalsk kan hun slet ikke noget.

Det rappende røvgevirs deliriske fanskare skrålede imidlertid fuldkommen afsindigt med på sange som ’Ben’, ’Så’n der’, ’Mums’ og alle de andre, mens alkoholen fløj gennem luften, som havde landsholdet lige scoret igen.

- Får jeg sådan et ølkrus i hovedet, så ryger du ud! lød det med et smil fra Tessa, der tydeligvis nød publikums totale overgivelse.

Ingen Suspekt
Det var hendes blot anden egentlige koncert, hvilket kunne mærkes, og hun blev kun bakket op af en intetsigende dj. Det virkede desuden fattigt, at Suspekt ikke var med på ’Blæstegnen’, når trioen spiller på samme scene senere i aften.

Men hele showet virkede i grunden blæst.

Oppe foran stod en gut med en landsholdstrøje, der havde ’Jeg har fnat’ skrevet på ryggen, hvor navnet plejer at stå. Han var ikke den eneste.

Hvis man deporterede Tessa til USA og oversatte hende til amerikansk, ville hun nok blive nødt til at få et rigtigt arbejde.";Tessa;0;1;F;;;;;
https://ekstrabladet.dk/musik/koncert_anmeldelser/ramte-den-lige-i-roeven/8665146;;4;”ramte-den-lige-i-roeven/8665146;Lars Lilholt varmede op til landskampen med sikker hjemmebanesejr på festivalen Lyden af Nibe;"Lars Lilholt har optrådt i Nibe, siden Grauballemanden gik i korte bukser, og spillemanden, som er opvokset i nærliggende Aalborg, var tilbage i korte ærmer lørdag eftermiddag.

Iført landskamptrøje sejrede han uden problemer foran en flok gæve roligans, der sang med på ’Café Måneskin’, ’Dansen går’, og den I ved nok, så det kunne høres i Tjekkiets fjerneste bjergregioner.

68-årige Lilholt og hans gøglertrup af et orkester er bedre, når de spiller folkrock, end når de spiller popfolk.

Det kom blandt andet til udtryk i form af en festlig ’Den magiske møhårspensel’, som han kækt introducerede med ordene:

- Nu får I lige en lille frækkert!

Ingen Pavarotti
Sangen er fra Lilholts noget ujævne aktuelle udspil, ’Decameron’, der blev indspillet under det, veteranen kaldte ’coronapis’, og mens publikum uundgåeligt hellere ville høre de gamle sange, så klarede en lille håndfuld nye numre sig uden problemer op mod klenodierne. 

I hvert fald musikalsk.
Sommervarmen gjorde stemningen i teltet mere lummer end et klistret nummer af Cats, men balladen ’En lille bøn hver dag’ havde svalende effekt på den syndige forsamling, hvoriblandt druk og dans jo stortrives.  

Troubadouren væltede nærmest ’Toppen af poppen’ i oktober med sin røvsparkende fortolkning af Kwamie Livs ’New Boo’, og han gentog bedriften ved Limfjorden, hvor sangen skabte fut i både fejemøget og fadøllene.

Nogen Luciano Pavarotti har Lilholt aldrig været. Hans stemme er ikke blevet stærkere, men det er hans band til gengæld, så det var vist slet ikke nødvendigt, at han dirigerede dem som en blanding af anfører og flyveleder.   

Entertaineren havde nummer 60 på ryggen, men han var tydeligvis stjernen på holdet, og i Nibe elsker de ham simpelthen.

Man kunne kalde det kærlighed.
";Lars Lilholt;0;1;M;;;;;
https://ekstrabladet.dk/musik/koncert_anmeldelser/helt-vaek-tragisk-medina/8663820;;1;”helt-vaek-tragisk-medina/8663820;Popstjernen var slukket på Lyden af Nibe, hvor akustisk koncert nærmede sig det antimusikalske;"Hvad er værre end Christopher? Christopher akustisk. Det beviste han fredag eftermiddag i Nibe.

Hvad er så værre end Christopher akustisk? Medina akustisk. Det beviste hun lige efter Christophers koncert.

At præsentere Risskovs svar på Britney Spears uden rytmeboks, strøm og kulørte lamper giver absolut ingen mening. Kun for hendes revisor.

Men Medinas optræden føltes faktisk ikke tragisk, bare fordi hun er forsvundet på hitlisterne i en grad, så den såkaldte popdronning må på landevejen med et show, der kan være i en stationcar.

Det var først og fremmest tragisk, fordi stjernen fremstod helt slukket, og musikken nærmest var antimusikalsk.

Udenfor teltet
Sange som ’Større end os’, ’Sir det ikk’ og ’Superkvinde’ var mere døde end Tollundmanden, og mens der trods alt var livstegn under ’Ensom’ og ’Vi to’, kan man ikke ligefrem påstå, der var ’gang i den’.

- Hold kæft hvor er I stille! udbrød jyden en overgang.

Og det var publikum virkelig. Stilheden larmede endnu mere af, at mindst halvdelen stod udenfor teltet.
Medinas stemme lød skinger i et anstrengende uklart lydbillede, hvor hendes ukristeligt sødladne inderlighed forekom uendeligt overfladisk.

Christopher stikker en plade med et smil mellem numrene som naturlig entertainer med selvironi. Medina lukker bare akavet pladder ud.  

- Jeg ville ønske, jeg kunne blive her hele weekenden! lød det fra sangerinden.

- Det vil jeg ikke, lød det med nordjysk lune fra en blondine tæt på teltets bar.

Det bliver ikke værre. Med mindre, Medina og Christopher beslutter at turnere sammen. Akustisk.";Medina;0;1;F;;;;;
https://ekstrabladet.dk/musik/koncert_anmeldelser/discount-christopher-paa-tilbud/8663814;;2;”discount-christopher-paa-tilbud/8663814;Popsangeren gav akustisk koncert under festivalen Lyden af Nibe, og resultatet var ikke meget værd;"Christophers nye flopalbum ’My Blood’ er der ikke mange, der har hørt, men til gengæld har en hel del lagt ører til popidolets feststemte slagsang om at tage et smut på ’luderbar’.

Fredag eftermiddag tog han et smut på Lyden af Nibe, hvor han kun forargede dem, som forventer stor kunst af en popkoncert.

Efter den med ’luderbaren’ mente mange jo, at han burde trække stikket, og det gjorde han så i Nordjylland. På en måde i hvert fald.

Christopher havde strippet showdelen af sit show og optrådte akustisk, hvilket unægtelig ikke gjorde hans uinteressante sange mere interessante.

Ekstra Bladet har tidligere beskrevet, hvordan stjernerne må gå op til 70 procent ned i hyre, hvis økonomien skal hænge sammen på sommerens små erstatningsfestivaler, og uundgåeligt resulterede det desværre i nogle oplevelser, der føles som discount.

Tag nu lige hjem
Den 29-årige charmør fra Amager serverede heldigvis herlig spas og lystig komik mellem numrene, hvilket blot fik en til at ønske, at den næste kedelige kærlighedssang sluttede endnu hurtigere.

Christopher og hans to medmusikanter lavede ’Twerk It Like Miley’ om til country. Det fungerer ikke rigtigt, men point for at prøve.

Til sidst stod man bare at håbede, han ville synge sit nye kæmpehit. Altså den med ’luderbaren’.
Det er vel på sin plads at informere Christopher om, at Aalborgs legendariske stripbar plus det løse, Gøglerbåden, lukkede for et par år siden.

Så tag nu lige hjem, knægt, find nogle strømkabler i garagen, og så må børneopsparingen vente med at vokse til næste sommer.

Det her akustiske går virkelig ikke.";Christopher;0;1;M;;;;;
https://ekstrabladet.dk/musik/koncert_anmeldelser/roevkedelig-bare-ikke-god-nok/8662656;;2;”roevkedelig-bare-ikke-god-nok/8662656;"Clara manglede elementær kvalitet under det jyske popidols tamme festivalkoncert på Lyden af Nibe
";"Clara har det, man i udlandet kalder ’star quality’.

Bortset fra det kniber det dog med kvalitet hos den unge popsangerinde.

Torsdag eftermiddag gav hun sin første koncert i to år på Lyden af Nibe, der er den lokale festivals nedskalerede erstatning for den traditionelle ramasjang, og det var ikke værd at vente på.

Heller ikke to minutter.

Clara proklamerede, hun var nervøs, men det var ikke til at se, for med efternavnet Toft Simonsen er hun født til showbiz.

Glemte teksten
Den 20-årige aarhusianer gik til opgaven tilsat fjantet entusiasme og storsmilende energi, og mens hendes stemme jodlede uskønt rundt, stod bentøjet heller ikke stille.

Det gjorde musikken til gengæld. Claras repertoire er stereotypt i en grad, der næsten er opsigtsvækkende. Kun åbningsnummeret ’Legend’ og hittet ’Girl Like You’ fungerede effektfuldt i et sæt på 55 meget lange minutter.
Publikum sivede ud af det udsolgte telt ved Limfjorden under balladen ’Armour’, og hendes ligblege band var funky som et utæt badedyr.

Et par intetsigende nye numre tyder ikke på, at Clara kommer til at revolutionere sit strømlinede udtryk på opfølgeren til sidste års ganske populære album ’Growing Up Sucks’.

Clara glemte teksten under ’Crazy’, og tabte den næsten på scenegulvet, men publikum skrålede med og ’reddede hendes røv’, som hun udtrykte det.

Koncerten kunne ikke reddes. Det var røvkedeligt. Hun er bare ikke god nok.

Inger Støjberg er blandt de 1200 gæster til Lyden af Nibe, der blev udsolgt øjeblikkeligt. Video: Per Lange";Clara;0;1;F;;;;;
https://ekstrabladet.dk/musik/koncert_anmeldelser/latterligt-farce-paa-festival/8651607;;2;”latterligt-farce-paa-festival/8651607;Brancos ultrakorte debutkoncert var et tragikomisk optrin under Roskildes eventserie Summer Days ;"Eksamen er overstået for Brancos fans. I hvert fald for dem, der er gamle nok til, at den slags er blevet en del af skolegangen.

Rapstjernen selv skulle fredag eftermiddag til lidt af en eksamen i Roskilde, hvor han såmænd gav karrierens første koncert i eget navn som en del af den lokale festivalgigants coronaevent, Summer Days.

Branco bestod egentlig. Sådan da. Men selve seancen dumpede. Fælt.

Som optakt til gangsterens sange om skejs, dyre ure, millioner, skejs, jetfly, dyre biler og skejs holdt to velmenende unge mennesker inderlige taler om at være udsat for racisme.

Brancos publikum overdøvede dem med ’lå lå lå lå lå lå lå’ og en anden fordrukken slagsang, der indeholdt gloserne ’fisse’ og ’Schmeichel’.

Så langt så godt.

Flow med pondus
Hitmageren trådte dernæst ind i rampelyset og blev mødt af fem tætpakkede rækker med tilhængere. Bag dem stod stort set ingen.

Kun omkring halvdelen af de blot 1000 billetter var solgt, og det virkede unægtelig ganske bizart, at Branco førte sig frem som en tobenet guldmine fra et eksotisk skattely på en nærmest tom østsjællandsk dyrskueplads, hvor man går ind for bæredygtighed.

Rapperen skal i retten efter en kaotisk konkurs. Roskildes idegrundlag spillede fallit.

- I gør det fucking godt i forhold til, at vi ikke er særligt mange! udbrød gutten fra Albertslund en overgang til den dansende fanskare.

Det havde han ret i. Han gjorde det også selv ret godt.

Modsat sin makker Gilli, der vist lider af sceneallergi, så så det faktisk ud som om, at Branco nød opmærksomheden.Der var entusiasme og pondus bag hans snøvlede og ikke synderligt sofistikerede råbeflow, og man kunne sagtens leve med, at han flere gange glemte teksterne. De er jo heller ikke specielt mindeværdige.
I et totalt skrabet sceneshow blev han bakket op af en trommeslager og en guitarist, der klædte Branco, som tilsat et lille liveband fremstod mere menneskelig og mindre afstumpet end på Spotify.

På Crazy Daisy
Numre som ’Bando Bitch’, ’London Town’, ‘Burna’ og hans frygtelige nye single, ’No Warning’, blev klasket sammen i et medleylignende sæt, hvor han gudhjælpemig spillede ’Hundo’ to gange.

Efter sølle 39 minutter var det slut. Billetterne i den forreste af de to sektioner kostede 530 kroner.

Det hørte ingen steder hjemme. Jo, måske på Crazy Daisy i Næstved klokken 3 om natten. Og i hvert fald ikke som en udspringer af kongerigets legendariske festival klokken 15 om eftermiddagen.  

Studenterhuen blev trukket helt ned over Roskilde.";Branco;0;1;M;;;;;
https://ekstrabladet.dk/musik/dkalbum/usexet-lars-lilholt-slingrer/8519778;;3;”usexet-lars-lilholt-slingrer/8519778;Den jyske troubadours nye album er spækket med kærlighed, men det svinger på den forkerte måde;"Lars Lilholt har aldrig været så latterlig, som parnasset gør ham til. Omvendt beder han ofte om at blive latterliggjort af alle udover fanskaren.

Ganske symptomatisk er der sange på spillemandens nye album, ’Decameron’, som kræver at blive taget alvorligt. Der er imidlertid også tiltag, som er svære at tage seriøst.

Lilholts mirakel: Julen er reddet!

Lilholts flakken mellem The Pogues og Kandis lander behændigt på velswingende ’Den magiske møhårspensel’, men det er unægtelig en titel, de færreste vil nævne på første date.

Sexet bliver han aldrig. Kærlig er han altid.

Indfølt hengivenhed
’Decameron’ er spækket med indfølt hengivenhed for veteranens familie. Han synger nænsomt om konen, børnene og bedsteforældrene, men stærkest står den intime ballade ’Til min far’.

Svagest er ’Under brostenene ligger stranden’, hvor 68-årige Lilholt og hans gøglertrup af et orkester nærmest modarbejder sig selv med en enerverende melodi.

Lilholt i knibe: - Fandeme ikke sjovt

Til gengæld er ’Intet menneske er en ø’ en anderledes naturlig og stemningsfuld påmindelse om tilværelsens mysterium og det væsentlige ved tosomhed og sammenhold.

Lilholts privatliv hænger forhåbentlig bedre sammen end ’Decameron’. Ellers er han mere splittet end danskernes opfattelse af ham.";Lars Lilholt;0;1;M;;;;;
https://ekstrabladet.dk/musik/koncert_anmeldelser/vanvid-i-vega-tossen-tabte-sutten/8330005;;3;”vanvid-i-vega-tossen-tabte-sutten/8330005;Rapklovnen Kidd slingrede utilregneligt gennem rablende optræden med flere underholdende indfald ;"Kidd blev tiljublet og tilsvinet. Og bombarderet med T-shirts og en bh.

Selv smed raptossen alskens vanvid i hovedet på publikum gennem 72 af de mest gakkede minutter, nogen kommer til at opleve i dansk showbiz lige foreløbig.

Kidd indtog Store Vega iklædt sandaler og regnfrakke til den første af hele otte siddekoncerter på Vesterbro, hvor coronarestriktionerne dog ikke kunne lægge en dæmper på urostifteren, der gør comeback for sådan cirka tredje gang.

Ung dansker: Usædvanlig 'Idiot'

Det er stadig umuligt at tage ordgejleren fra Nørrebro alvorligt, men det er altså også meget svært ikke at grine ad ham.

Han leverede en underlødig koncert. Og et underholdende show.

- Uanset din religion, seksualitet eller hudfarve… Så har jeg stadig tænkt mig at kneppe din mor! tordnede Kidd, og fanskaren elskede det.

Forrykt talestrøm
Klovnen var på meget slap line, men han spjættede fortrinligt uden overhovedet at kunne holde balancen i en seance blottet for flow.

Rablende monologer førte ofte ingen vegne, og alligevel sad man gladeligt og ventede på, hvad Kidds forrykte talestrøm ville munde ud i næste gang.Særligt muntert var det, når han gang på gang på gang så rødt og tabte sutten ved synet af en mobiltelefon blandt publikum.

- Læg den mobil væk! Jeg gider ikke mobiltelefoner! råbte han til forsamlingen, der var noget nær ligeglade.

Der blev også spillet musik. Sådan da. Indtil han igen og igen og igen stoppede midt i et nummer, fordi han fik øje på en, ja du gættede det, mobiltelefon.

Svigter: Nik & Jay i problemer

Substans er ikke et adelsmærke for Kidd, der enten rapper om druk eller damer eller druk og damer.

Hans produktioner er sjældent spændende, men ’Evig kærlighed’, ’Kidd er din far’ og ’Bedre’ var nærmest musikalske, og gutten investerede en masse energi og sved i et sæt, hvor han råbte mere end rappede.

Med mindre han skruer lidt ned for entusiasmen, så er der ingen stemme tilbage, når han runder af i Vega næste fredag.

Det gør knap så meget, for Kidd har ikke noget at sige. Det er imidlertid ret morsomt, når han siger det.
";Kidd;0;1;M;;;;;
https://ekstrabladet.dk/musik/koncert_anmeldelser/sanne-overmandet-paa-amager/8314475;;3;”sanne-overmandet-paa-amager/8314475;Resterne af Salomonsens stemme blev blæst omkuld af Electric Guitars, der rockede ved popmama;"Det mindede om AC/DC med Axl Rose. Bortset fra at Electric Guitars ikke er AC/DC, og Sanne Salomonsen ikke er Axl Rose.

Sangerinden er noget overraskende taget på turné med jyske Electric Guitars som backingband, og spade-entusiasterne Søren Andersen og Mika Vandborg rockede popmama ganske gevaldigt i Amager Bio.

Faktisk overdøvede gutternes svulstige orkester ofte Salomonsen, der i en alder af 64 savner fordums stemmekraft i nærmest alarmerende grad.  

Bentøjet havde det noget bedre, og hun luftede læderbukserne med god energi på en aften, hvor nostalgien en sjælden gang spjættede til tonerne af schlagere som ’Woodoo’ og ’Sæt fri’.

Endnu mere hæs
Salomonsen famlede sig dog vej gennem ’Love Don’t Bother Me’ og ’Det røde blod’, men sympatisk båret frem af et overbærende publikum, som hun passende kaldte ’venner’, var der nu en tilforladelig stemning i salen.

Amager Bios kapacitet var på grund af coronarestriktioner skåret ned fra 1300 til 310, og skaren - der også luftede læderbukserne - var vist bare glade for at have skiftet (læder)sofaen ud med en stol i en koncertsal.Electric Guitars’ puling af rockklichérne er både kærlig og kompetent, og lørdagsunderholdningen var så sandelig mere udadvendt end inderlig, men da de spillede en håndfuld egne numre uden Salomonsen, stod det også klart, at makkerparrets armbevægelser er større end deres evner som sangskrivere.

Salomonsen fremstod lidt fortabt i det lirede spektakel, hvor rocken simpelthen overmandede hende, men samtidig sad man tilbage med en vis respekt for, at hun orker at rejse landet rundt og synge sig endnu mere hæs foran få hundrede mennesker.

AC/DC med Axl Rose blev kaldt AXL/DC. Sanne Salomonsen med Electric Guitars kunne man kalde overflødigt. ";Sanne Salomonsen;0;1;F;;;;;
https://ekstrabladet.dk/musik/koncert_anmeldelser/hold-nu-kaeft-og-snak/8291235;;3;”hold-nu-kaeft-og-snak/8291235;Annika Aakjærs vittigheder var langt bedre end hendes popmusik under coronakoncert i København;"Annika Aakjær er en sjældenhed i dansk showbiz. Hun har nemlig personlighed.

Til gengæld har sangskriveren stort set ingen store sange.

Kikset: Sangerinde bør finde nyt job

Bortset fra musikken var hendes koncert hos DR imidlertid svært underholdende, for nordjyden er en herlig, uhæmmet komiker.

Kvinderne var markant i overtal blandt publikum, der tydeligvis havde forladt sofaen for at grine med Aakjær. Og lidt af sig selv. Ligesom Aakjær.

Tudefjæs på TV2: Nu må de stoppe!

Det var der rig lejlighed til, da aalborgenseren bandt sit repertoire veloplagt sammen med rablende ordstrømme om alt fra onani til selve døden.

Hun vil dyrke sex med Leonard Cohen, selv om legenden har været død nogle år, og mon ikke det er første gang, at en entertainer nævner Ulf Pilgaard og Taylor Swift i samme sæt.

Kort og ikke godt
Men Aakjær kan ikke finde ud af, om hun vil være Niels Hausgaard eller Medina, så det blev en akavet krydsning, hvor man under popnumrene bare sad og ventede på, at hun ville holde kæft og fortælle endnu en selvironisk anekdote fra det uvirkelige liv.

Sangerinden kan synge, men hendes uregerlige stemme fremstod fortabt i et rædsomt arrangement af elektroniske ’Jeg gi’r’, og en håndfuld nye trivialiteter tydede ikke på, at hun selv kan høre, hun spilder talentet, når hun tvinger sit krøllede sind ned i en velfriseret lyd.   Koncertsalens kapacitet var reduceret fra 1800 til 500 på grund af restriktionerne i forbindelse med corona, så mange optrædende leverer to shows per aften, hvilket jo ikke ligefrem udløser maratonkoncerter.

Aakjær stod kun på scenen i 72 minutter. Godt hun ikke var bedre. Burhan G kom endda for sent, hvilket rødtoppen naturligvis kommenterede.   

Niels Hausgaard kvajer sig i Tivoli

Hun er forrygende uopdragen, men trioen bag hende udgjorde et alt for høfligt gymnasieband, og Aakjær var bedst, da hun bare spillede ’Med det samme’ på akustisk guitar.

Men hun var allerbedst som komiker. Hvilket man kan mene er et problem, når hun er sangskriver.";Annika Aakjær;0;1;F;;;;;
https://ekstrabladet.dk/musik/koncert_anmeldelser/grotesk-roevtur-i-royal-arena/8014722;;2;Grotesk røvtur i Royal Arena;Den amerikanske popstjerne Halsey leverede forloren lørdagsunderholdning foran beskeden fanskare;"Inden Halsey tonede frem på scenen i hotpants, kørte der reklamer for blandt andet Pepsi på storskærmene. Det skulle hurtigt vise sig, at sangerinden også bare var et klæbrigt og kunstigt produkt.   

Halsey skal forestille at være den ægte, utilpassede vare på hylderne i poppens supermarked, men størstedelen af hendes vokaler var åbenlyst båndede, og i et melodramatisk og skingert show fremstod amerikanerens lidelsesfulde katarsis komplet uvedkommende.

Ekstrem: Fra hjemløs til Royal Arena

Seancen blev ikke mindre grotesk af, at den massive scenekonstruktion fyldte omtrent ligeså meget som den beskedne skare af stående publikummer.

Kun 5.500 primært unge piger skreg, skrålede og hvinede i radikalt nedskalerede Royal Arena, men Halsey alias Ashley Nicolette Frangipane mente tydeligvis, hun var større end solen. Stjernen strålede bare ikke.

Ingen varme og charme
Materialet fra aktuelle ’Manic’ og hendes to øvrige album er ellers mere dynamisk end genrens sædvanlige metervare, men ørehængere som ’Nightmare’ og ’Bad at Love’ lød tarvelige og utiltalende i et ordinært dunkende lydbillede.

Guitaristen Arianna Powells tilstedeværelse var en joke. Hun spillede ligeså meget som Halsey sang. Eller snarere ligeså lidt.

Helt væk: Håbløs Bieber er fortabt

Hverken den 25-årige hovedperson eller hendes bombastiske sound besad varme og charme. Hun talte nærmest ned til sine fans flere gange. Tilsat et par hundrede ’fucking’.

Kække ’You Should Be Sad’, rockede ’3am’ og afdæmpede ‘Haunting’ formåede Halsey ikke at ødelægge, men det to timer lange sæt var anstrengende og uskønt, og kvindens fem kostumeskift kunne ikke dække over, at hun rent musikalsk var meget letpåklædt.

Kæmpen kiksede i Royal Arena

- Det her bliver en af de bedste aftener i jeres liv! proklamerede hun en overgang.

Hvis man havde haft en fjernbetjening, ville man have zappet væk.";Halsey ;0;1;F;;;;;
https://ekstrabladet.dk/musik/koncert_anmeldelser/roevsparker-sked-paa-det-hele/7968055;;4;roevsparker-sked-paa-det-hele;"Den amerikanske vildbasse Sturgill Simpson serverede hæmningsløs jamsession i udsolgt Store Vega
";"Det er kun fem et halvt år siden, Sturgill Simpson debuterede på dansk grund som formidabel hillbilly i Pumpehuset.

Tirsdag var han tilbage i København, og pludselig føltes den søndag i efteråret 2014 lysår borte.

En ny sherif i byen

Countrysangeren fra Kentucky har nemlig genopfundet sig selv som apokalyptisk boogiebæst, og det forsøgte han bestemt ikke at skjule i Store Vega.

Mesterligt: Han smadrer det hele

Han lagde såmænd ud med at spille hele radikalt fræsende ’Sound & Fury’, der af Ekstra Bladet blev kåret som årets album i fjor.

I ledtog med en ellers ganske funky trio formåede Simpson dog ikke at matche skivens rødglødende intensitet, og det blev en noget statisk gennemgang, hvor man godt kunne mærke, det var turnépremiere.

Lagde næsten salen ned
41-årige Simpson er en magtfuld sanger og sangskriver, men nogen mesterguitarist er han ikke, og musikalsk savnede de heftige sange fra ’Sound & Fury’ et løft i relativt lange og ret uforløste udgaver.

Mere levende blev numrene ikke af, at manden mødte op uden lysshow eller andre tricks, der måske kunne have livet lidt op i rabalderet. Til Netflix har han trods alt fået skabt en fængslende animationsfilm, der vitterlig er et visuelt bombardement, som styrker pladen.

Sanger: Jeg havde slået mig selv ihjel

Strimlen havde klædt koncerten på bagtæppet, men Vegas lokale lysmand smuttede efter en halv time og kom først tilbage sidst i det hele to timer og femten minutter lange sæt. Der blev ikke pillet ved en lampe.

Det eneste Simpson leflede for var sin kompromisløshed, men efter at have høvlet ’Sound & Fury’ af som tvivlsom jamsession kastede han sig over country og soul fra sit bagkatalog, og det var mere medrivende, selvom repertoiret ofte blev trynet med ensemblets nyfundne, rå rocksound.

Mand af den helt rette støbning

Trommeslager Miles Miller leverede en storartet indsats og ramte et skønt groove på ’It Ain’t All Flowers’, mens monstrøse versioner af ’Brace for Impact (Live a Little)’ og især afsluttende ’Call to Arms’, der minsandten blev tæsket sammen med ’The Motivator’ af T. Rex, næsten lagde salen ned.

Det største bifald tilfaldt imidlertid Simpsons traditionsbundne fortolkning af ’I’d Have to Be Crazy’, som Willie Nelson har udødeliggjort. For en stund mindede det jo næsten om den uforglemmelige aften i Pumpehuset. ";Sturgill Simpson;0;1;;;;;;
https://ekstrabladet.dk/musik/koncert_anmeldelser/nej-da-fadaese-i-royal-arena/7885425;;2;nej-da-fadaese-i-royal-arena;"Fremadstormende Jada kom ingen vegne, da popsangerinden spillede support for The Minds of 99
";"Jada fik kronprinsparrets kulturelle Stjernedryspris for nylig, men der var ikke meget stjernestøv over hendes optræden i Royal Arena.

Sangerinden fra den sydvestsjællandske flække Bisserup varmede op for The Minds of 99, uden temperaturen steg en eneste grad.Den 26-årige popkomet var klædt i hvidt, men bliver betragtet som det nye sort. Det var dog svært at få øje på, hvad det er hun kan, som vi ikke har hørt før. Mange gange. Bedre.

Sommerens debutalbum, ’I Cry a Lot’, lyder, som om budgettet til pladecoveret var større end udgifterne til indholdet, og hendes lydbillede fremstod også detaljefattigt og endimensionelt på Amager.

Jadas slæbende sensualitet nåede aldrig udover scenekanten i et kort sæt, hvor det stereotype repertoire stod nogenlunde ligeså stille som publikum, der langsomt havde fyldt gulvet.Kvinden kan synge, men hun kan ikke administrere sin stemmepragt. Som en bleg Beyoncé blev hendes små sange fremført med så store, skabagtige følelser, at det virkede latterligt.

Mod slut klappede folk med på ’Lonely’. Det var nok fordi, Jada havde sagt, det var hendes sidste sang.
";Jada;0;1;F;;;;;Jada opvarmning til Minds of 99
https://ekstrabladet.dk/musik/koncert_anmeldelser/hun-er-vildt-fed-amok-i-koebenhavn/7880564;;4;hun-er-vildt-fed-amok-i-koebenhavn;"Den amerikanske rapper Lizzo blæste K.B. Hallen omkuld med uimodståelig charme og tordenvokal
";"Lizzo har lært sin hastigt voksende fanskare, at de skal elske sig selv betingelsesløst, men det var nu den syngende rapper, publikum kastede deres kærlighed over i K.B. Hallen.

Stemningen var hysterisk på niveau med wrestlemania, da Lizzo spankulerede ind på scenen klædt i noget, der mindede om en guldglinsende krydsning af et brydeoutfit og en badedragt.

Så gik hun ellers i kamp. Og vandt.Man kan komme langt på charmen, og Lizzo har karisma som en blanding af en rapkæftet bordelmutter og Baloo, men stjernens sangskrivning kan ikke måle sig med hendes lårbasser.

Efter sjaskede udgaver af suspekte ’Exactly How I Feel’ og ’Worship’ tidligt i sættet strammede den 31-årige amerikaner imidlertid op, og da hun havde klasket en danser i måsen som en anden Benny Hill under ’Scuse Me’, satte hun ikke mange fødder forkert.

Kikset kæmpehit
Det var mere kabaret end koncert, men det var forrygende underholdning.

Betegnende for Lizzos skamløse bravur hvinede, skreg og råbte hun nærmest konstant i et afsindigt leje, der må give hendes lydmand genetillæg.Når hendes smil lyste Frederiksberg op, tilgav man hende dog gerne den groteske stemmeføring, og det føltes som sidste skoledag på en tirsdag i november, mens de funky ’Boys’, ’Soulmate’ og ’Juice’ struttede uimodståeligt.Det gjorde lidt ondt, at kæmpehittet ’Truth Hurts’ var småsjusket, men humørbomben eksploderede under ’Good As Hell’, der sagtens kunne leve op til sin titel.

Hende kan man kun holde af.
";Lizzo;0;1;F;;;;;"""Hun er vildt fed"" i titlen er et pun/ref til hendes overvægt"
https://ekstrabladet.dk/musik/koncert_anmeldelser/skift-job-megastjerne-i-royal-arena/7848939;;3;skift-job-megastjerne-i-royal-arena;Michael Bublé har ingen klasse som crooner, men canadieren er en særdeles charmerende komiker;"Bortset fra musikken var det muntert, da Michael Bublé bød på herlig lørdagsunderholdning mellem numrene i Royal Arena.

Han sang desværre mere, end han snakkede, og hans jokes var bedre end hans stemme, så det blev en af de aftener, hvor man håbede, musikken snart stoppede, så der kom et billigt grin mere.

Bublé burde blive komiker i stedet for crooner. Mange af verdensstjernens kolleger har scoret billige point ved at møde op i dansk landsholdstrøje eller at have dannebrog på storskærmen. 
Bublé var lidt mere sofistikeret. Kort inde i showet fortalte den 44-årige canadier, at hans bedste barndomsven hjemme i Vancouver har danske rødder, og at sangeren derfor er vokset op med at være ’shitfaced’ i snaps hver jul.

Så var han ellers bedste ven med de 13.000 i den udsolgte sal.

Legende lethed
Fanen Jeanett fik lov til at synge duet med idolet på ’Baby, It's Cold Outside’, og han forklarede, at klassikeren handler om en kvinde, der vil have samleje med en mand.

Det var indstuderet, men det føltes spontant. Det kaldes showmanship, og Bublé har det fra smilehullerne til sine blankpolerede sko, der skridtede scenen af med legende lethed.
Man kan komme langt på charmen, men ikke helt gennem en knap to timer lang koncert uden at have musikalsk format. Og det har Bublé ikke.
I alarmerende grad savner han Frank Sinatras og Tony Bennetts fylde og dybde i stemmen. Han er Hansi Hinterseer forklædt som James Bond og har mere tilfælles med Martin fra ’X Factor’ end Dean Martin.

Lige meget hvor mange gange han taler om romantik, så bliver hans musik ikke romantisk. Sangene fra hans seneste album, ’Love’, er pinagtigt ordinære.
De evergreens, han fortolker, har man hørt betydeligt bedre med 700 dygtigere sangere, men ’My Funny Valentine’, ’Cry Me a River’ og ekstranummeret ’Always on My Mind’ garanterede samtidig, at der kom grænser for, hvor skidt det kunne gå.

Ikke desto mindre var det sigende, at bifaldet var større, da han fortalte, at han havde tænkt sig af vise familien Københavns seværdigheder, men konen og børnene endte med at trække ham i H&M.";Michael Bublé ;0;1;M;;;;;
https://ekstrabladet.dk/musik/koncert_anmeldelser/cher-helt-til-grin-i-royal-arena/7834025;;2;cher-helt-til-grin-i-royal-arena;"Superstjernen skiftede paryk mere end hun sang under absurd usammenhængende mimeshow
";"17 år efter Cher tog på afskedsturné, var hun tilbage i København. Desværre.

Divaen burde have stoppet dengang.Til gengæld er hun holdt op med at synge. Chers stemme fremstod nogenlunde ligeså kunstig som det blå hår, hun havde på hovedet, da hun steg ned på scenen i en trapez.Det virkede, som om hun mimede sig gennem størstedelen af en grotesk blanding af cirkus, homoparade, Cirque du Soleil og Las Vegas.

Dødssejleren var mere bøsset end Peter Frödin i et matroskostume. Musik var der ikke meget af. Cher var der heller ikke meget af.

Igen og igen
Hun var i garderoben for at skifte outfit i noget nær halvdelen af affærens 90 minutter. Sådan føltes det i hvert fald.

Intetsigende danseoptrin, selvforherligende videomontager og minsandten en hvinende guitarsolo stod for pauseunderholdningen, mens Cher fik ny paryk på. Igen og igen og igen.Sættet var helt uden flow, og allerede efter et par numre afsporede superstjernen seancen med en absurd lang anekdote, hvor hun tilsat lommefilosofi rablede løs om fødselsdagskort fra David Letterman, og dengang hun var 40 og stadig så godt ud.

73-årige Cher har set ens ud de seneste 40 år. Det er nærmest sygt. Hendes repertoire var knap så tidløst i arrangementer, der generelt blev pumpet op med et sterilt discobeat. Det er umuligt at ødelægge ABBA, men Cher forsøgte med sange fra sidste års tamme ’Dancing Queen’.

’I Got You Babe’ blev ’sunget’ med afdøde Sonny på storskærmen. Klassikerens charme dukkede heller ikke rigtigt op.Da hun mod slut spankulerede ind i rampelyset iført sin karakteristiske sorte læderjakke, lange støvler og stort set intet andet og mimede til skamløst svulstige ’I Found Someone’ og ’If I Could Turn Back Time’, skruede hun tiden tilbage på uimodståelig vis.

Men som helhed var plattenslageriet tidsspilde.

Cher er forhåbentlig på afskedsturné. ";Cher;0;1;F;;;;;
https://ekstrabladet.dk/musik/koncert_anmeldelser/klasse-gulddreng-i-royal-arena/7822109;;4;klasse-gulddreng-i-royal-arena;"Verdensstjernen John Mayer funklede med måde foran 16.000 på Amager og har aldrig været bedre
";"John Mayers popularitet er skrumpet noget på hitlisterne de senere år, men musikalsk er han vokset betragteligt.

I forlængelse af sangskriverens seneste danmarksbesøg i foråret 2017 foldede amerikaneren atter sit nyfundne format ud i Royal Arena, hvor han var en fornøjelse at følge gennem størstedelen af en inspireret helaftensforestilling med to sæt.Mayer valgte ofte materiale fra dengang hans plader solgte til platin, selvom de var kedelige, men det gjorde knap så meget, for ’Who Says’, ’I Don't Trust Myself (With Loving You)’ og ’Belief’ blev udstyret med et tiltrængt musikalsk løft og fremstod ganske vedkommende.Specielt sidstnævnte var en pågående tour de force, og Mayer spillede sig helt ud i bedste stil med forbilledet Stevie Ray Vaughan.

Den afdøde legende gik i livets hårde skole, mens Mayer har gået på Berklee College of Music, og det er tilsyneladende en flinkeskole. Men han har altså lært at spille guitar. Det er Mads Langer for viderekomne.

Fesen vokalist
Der var dømt god tone og indbydende vellyd, mens Mayer imponerede i spidsen for et stort, vibrerende band i et tiltalende åbningssæt.

Efter pausen begyndte han akustisk og solo, hvor det blev et problem, at han er en fesen og fimset vokalist. Det var næsten en fordel, da han lod fanskaren i den udsolgte sal synge corny ’Your Body Is a Wonderland’.Med en alt andet end hjælpeløs ’Helpless’ kom både bandet og strømmen tilbage. Mayer skar grimasser i en gnistrende solo, men det var alligevel et kønt ansigt, der kan få kvinder til at lide ligeså pæn bluesrock.

Under ‘Love on the Weekend’ var der vist en hel del af Royal Arenas 16.000 tilbedere, der gerne ville på weekendtur med hjerteknuseren som den næste i rækken efter Jessica Simpson, Jennifer Aniston og Katy Perry.
Mayer, der bliver 42 senere på måneden, har bedre smag indenfor musik. Han citerede elegant Paul Simon under ’Stop This Train’, men hvis han er ligeså uinteressant til hverdag som mellem numrene, så forstår man godt, han ikke kan holde på kvinderne.

En episk udgave af ‘Slow Dancing in a Burning Room’ sad lige i det berømte skab, og fortsætter han med at forbedre sig sådan, ender det sgu med, at han heller ikke kan holde på sit livepublikum. ";John Mayer;0;1;M;;;;;
https://ekstrabladet.dk/musik/koncert_anmeldelser/koensloes-lolita-i-royal-arena/7809446;;3;koensloes-lolita-i-royal-arena;"Den amerikanske verdensstjerne Ariana Grande serverede mekanisk popshow foran 16.000 fans
";"God Is a Woman' kvidrede Ariana Grande.

Og det var hun for en aften i en udsolgt Royal Arena.

Den amerikanske popstjerne blev i hvert fald hvinet til af de tilbedere, som ikke var faldet i søvn i sædet, da divaen omsider kom op gennem scenegulvet klokken 21.32.

Grande lignede en, der er et halvt år inde i sin monumentale Sweetener World Tour. Det er hun også.Som en issyl
Showets friskhed er tydeligvis forduftet for længst, men på Amager blev den trods alt erstattet af en velsmurt driftssikkerhed, der bestemt ikke er en selvfølge i genren.

Nicki Minaj viste eksempelvis, hvordan det ikke skal gøres i Royal Arena i foråret.

På godt og ondt føltes Grandes koreograferede koncert nærmest som at se en musical. Det gjorde mest ondt.

Lyden var langt bedre, end da hun besøgte Boxen i Herning for to år siden, og vokalakrobatens stemmepragt stod så skarpt, at den ofte var som en issyl i trommehinderne.

Grande er sin generations svar på Whitney Houston og Mariah Carey. Mest den sidste. Teknisk var hun blændende i en grad, så man havde hende mistænkt for at fuske, men hun formidlede ingen følelser. Overhovedet.

Man kunne simpelthen ikke mærke hende. Kun på den der enerverende måde, hvor man tænker, at det er heldigt, man ikke er en hund.

Iført høje støvler
Efterhånden har den 26-årige sangerinde fra Florida samlet et ganske imponerende repertoire, og hits som 'Bad Idea', 'Break Up with Your Girlfriend, I'm Bored', 'Side to Side' og '7 Rings' livede op i en ellers noget livløs affære.

Som en røvvrikkende lolita vimsede Grande mekanisk omkring iført støvler, der var næsten ligeså høje som hende selv. Det kunstneriske indtryk var noget lavere.

Scenografien fremstod skrabet og uinspireret, mens Grande tilsyneladende er lysfølsom, for der var ingen projektører på hovedpersonen. Publikum blev sågar opfordret til ikke at bruge blitz.

Ikke desto mindre fyrede de naturligvis et par tusinde billeder af i sekundet, og når fansene vågner, skal de nok se på deres telefon for at kunne huske, de var til koncert med en gudinde.

Musikalsk kom vi aldrig i pophimmelen. Gudfaderbevares.  "; Ariana Grande;0;1;F;;;;;
https://ekstrabladet.dk/musik/koncert_anmeldelser/trist-verdensstjerne-fejlede-i-tivoli/7771064;31. august 2019;3;trist-verdensstjerne-fejlede-i-tivoli;"Mø lignede en popkomet, der er ved at brænde ud, under rutinepræget koncert for 24.700 på Plænen
";"Engang var det vist meningen, at Mø skulle redde dansk pop.

Nu har hun vist rigeligt med at redde sig selv.

Møs nyhedsværdi er for længst forduftet, og fynboen har strømlinet sin sound i en grad, så hun bare er blevet endnu en sangerinde i en overfyldt genre.Sent fredag indtog hun Tivoli i graven mellem publikum og scenen. Mø var iført en bredskygget hat, der var nogenlunde ligeså flad, som størstedelen af de efterfølgende 80 minutter.

Det blev ikke en decideret dårlig koncert. Det er bare trist at opleve, hvordan Møs krøllede charme er blevet strøget ud efter seks år i showbusiness.

En anden galakse
Underholdningen på Plænen har hun leveret mere veloplagt de seneste somre på en anden græsplæne et andet sted i landet, og Karen Marie Ørsted fremstår simpelthen ikke oprigtigt interesseret i at være Mø længere. 

Selv med en rutinepræget præstation hæver hun sig dog over konkurrenterne herhjemme, men i forhold til Robyns opvisning på årets Roskilde Festival, så er svenskeren stjerne i en helt anden galakse end Mø.Sidst i hendes sæt fik verdenshittet ’Lean On’ næsten de 24.700 til at smide hæmningerne, men som så ofte før var stemningen mat i Tivoli, hvor det virker, som om folk går til koncert, fordi der ikke er noget i fjernsynet.
Mø sang balladerne ’West Hollywood’ og ’Mercy’ med indlevelse, og de stod stærkest på en svag aften med jævne versioner af ellers velskrevne popsange som ’Kamikaze’, ’Pilgrim’ og ’Way Down’.

Floskler og vrøvl
Den 31-årige hitmager skulle naturligvis ud blandt publikum et par gange, og det er efterhånden mere bemærkelsesværdigt, hvis en entertainer formår at gennemføre en koncert uden at forlade scenen.

Mø havde ingen problemer med at leve op til sit image, for hun lignede en, der var kommet lidt hurtigt ud af døren. Hun havde heller ikke nået at finde på noget begavet at sige mellem numrene, så det blev ved de klodsede floskler, en masse, der var 'mega', og vrøvl med ugedagene.

- Den næste er en af mine favoritsange. Den handler om at feste, men det er jo lørdag, så det er vel ok med jer?Publikum grinede, og Mø sang ’Red Wine’ med hjælp fra Soleima, der er en uspændende kopi af Mø, som efterhånden er en slidt kopi af Mø fra 2013.

Hun trænger til en pause fra Mø. Det gør vi andre også.";Mø;0;1;F;;;;;
https://ekstrabladet.dk/musik/koncert_anmeldelser/ung-jysk-rockstjerne-allerede-glemt/7761166;;3;ung-jysk-rockstjerne-allerede-glemt;"Jacob Dinesen leverede knap så mindeværdig solokoncert på hjemmebane under Tønder Festival
";"Jeg har lige fået et seniorøjeblik… Godt jeg er blandt venner! udbrød Jacob Dinesen, da han glemte en tekst.

Sangskriveren var vitterligt omgivet af venner i Tønder, hvor han stammer fra.Han prøver ellers at lyde, som om han er født og opvokset i New Jersey, som sit idol, Bruce Springsteen.

Dinesen har stadig ikke bevæget sig ud af gigantens skygge. Det er hans altoverskyggende problem.

Meget fladt
Den 23-årige rocksanger er moden og umoden på samme tid. Det er mærkeligt. Og utroværdigt. Han griner sågar som The Boss.

I Telt 1 stod den på ’Nebraska’ i stedet for ’Born in the U.S.A.’. Dinesen var nemlig solo og fortrinsvis akustisk.Springsteen er stærkest i den disciplin. Det er Dinesen ikke.

Generelt savnede man robustheden og drønet i hans kompetent konstruerede stiløvelser. - Hernede i Sønderjylland er der så fladt, at man kan se om torsdagen, hvem der kommer til kaffe om søndagen, sagde Dinesen, og folk jublede naturligvis.
’Into Your Arms’, som han spillede på piano, var fladere end landskabet. ’Found It’ savnede studieversionens kick.

Ruskede op
’Take Her Away’ og ’Goodhearted Father’ ruskede til gengæld op i den uspændende seance, og Dinesen var velsyngende. Og ikke mindst velbrølende.

Flere hundrede tilhørere befandt sig udenfor teltet, hvor de var skruet ned i campingmøblement, og man havde egentlig indtryk af, at de mest sad der, fordi de følte, de skulle støtte den lokale helt.De ville vist egentlig hellere bare hjem, og man må da også blive træt af at slæbe rundt på en stol i fire dage.  

Dinesen kom i tanke om sin tekst. Ingen vil huske koncerten. 
";Jacob Dinesen;0;1;M;;;;;
https://ekstrabladet.dk/musik/koncert_anmeldelser/sort-mand-fanget-i-en-hvid-krop/7761152;;4;sort-mand-fanget-i-en-hvid-krop;Den amerikanske sangskriver Chris Smither imponerede med usminket blues på Tønder Festival;"Det vrimler på godt og ondt med gengangere fra tidligere år på Tønder Festivals mange scener. I tilfældet Chris Smither er det godt.

Den 74-årige sangskriver fra New Orleans skriver tidløse sange. Og sådan præsenterer han dem også.Siden sidst i 1960’erne har han spillet en stilsikker blanding af blues, folk og country, der svajer som en sommeraften hjemme i The Big Easy.

Han havde det nu ikke for nemt i Telt 2, hvor uheldige elementer blandt publikum hellere ville høre sig selv tale, og flere gange blev koncerten tilmed forstyrret af buldren fra Jonah Blacksmith ovre på Open Air.

Ikke holdes nede
Men kvalitet kan som bekendt ikke holdes helt nede, hvilket den garvede spillemand demonstrerede med en indsats, der var betydeligt mindre velfriseret end hans manke. Heldigvis da.

Smithers seneste album, ’Call Me Lucky’, er fornemt, og fra skiven hentede han sange, som viste, at der trods alt er variation i hans ellers spartanske og traditionelt forankrede udtryk.
Kuldslåede ’Down to the Sound’ rakte dybt efter Townes Van Zandts smerte, mens ’Nobody Home’ spjættede anderledes lystigt. Tilfælles havde de dog, at de var gode at drikke til.
- Hvis ikke jeg selv havde skrevet den her, så ville jeg kalde den en klassiker, konstaterede Smither, da han introducerede ’What Might Have Been’.
Veteranen er vittig, men der er også noget gådefuldt over ham. Han efterlader gerne et indtryk af, at han gemmer på en svært tilgængelig sandhed, vi andre er afskåret fra.

Det gør han naturligvis ikke, men det føles sådan, og det er det, der tæller.

Elastisk guitarist
Smithers læspende galpen af en stemme er mere personlig end smuk. Kapacitetens guitarspil er vildt elastisk. Det er nemt at høre, han faldt for blueslegenden Lightnin’ Hopkins som ung.

- En afroamerikaner sagde engang til mig, at der er en sort mand inde i mig, som vil ud, klukkede Smither.

Han slap ud, da den hvide mand leverede sin forbløffende fortolkning af Chuck Berrys evergreen ’Maybellene’.Mod slut spillede Smither en urokkelig ’Leave the Light On’. Han lyser stadig op.

Forhåbentlig kommer han igen næste år.
";Chris Smither ;0;1;M;;;;;
https://ekstrabladet.dk/musik/koncert_anmeldelser/sebastian-ringvrag-paa-smukfest/7745948;;2;sebastian-ringvrag-paa-smukfest;"Uværdig festivalkoncert med veteranen, som blev holdt oppe af sin sangskrivning og Lis Sørensen
";"Lørdag modtog Sebastian legatet Polka Verner på Smukfest. De kunne også have givet ham prisen for pladsens dårligste sanger.

Søndag eftermiddag, hvor festivalen traditionen tro var affolket, stod en enormt anstrengt Sebastian på Bøgescenerne med bævrende stemmeføring.Det var et ubehageligt syn. Han burde være blevet backstage. Eller hjemme.

Sebastians band havde det ikke meget bedre. De spillede slattent og gumpetungt. Det var nærmest amatøragtigt.

Melodisk snilde
Hovedpersonens kvaliteter som komponist var et tiltrængt sikkerhedsnet under ham. Det var spændt hårdt ud.

’Når lyset bryder frem’, ’Fuld af nattens stjerner’ og ’Danser på vulkaner’ er rige på melodisk snilde, men i mimrende versioner var de reduceret til discount.Publikum klaskede håndfladerne sammen alligevel. Der findes søløver med bedre rytmisk sans.
Lis Sørensen dukkede op mod slut og strålede på ’Stille før storm’. Det pyntede. Gevaldigt.

Sebastians nye nummer ’Lille hjertesang’ vidnede om, at han stadig kan skrive gode sange. Veteranen kan bare ikke synge dem længere.";Sebastian (eller Knud Torben Grabow Christensen), samme navn;0;1;M;;;;;
https://ekstrabladet.dk/musik/koncert_anmeldelser/ikke-saa-ringe-sjov-med-blondinen/7745647;;3;ikke-saa-ringe-sjov-med-blondinen;"Sympatiske Christopher serverede lystig familieunderholdning for tøser i alle aldre på våd Smukfest
";"Ved siden af sit hovederhverv som reklamesøjle for et tvivlsomt, kinesisk teleselskab pusler Christopher stadig med sin hobby som popsanger.

Heldigvis da.

Han er jo en herlig fyr, og tidligt lørdag aften leverede københavneren tilforladelig familieunderholdning på Smukfest, hvor der var stort fremmøde ved Bøgescenerne.
Christopher fornærmer kun folk, der stiller krav til deres popmusik. Selv vejret overgav sig til charmøren, der smilede i en grad, så solen smilede tilbage mellem bygerne.

Hvis hans materiale har ændret ens liv, havde man godt nok en trist tilværelse, inden man opdagede ham, men i forhold til Smukfests opkomlinge som Clara og Hjalmer, får man da af og til lyst til at vippe lidt med gummistøvlerne til Christophers numre. 

Flot soulvokal
Blondinen har fået mere hår på stemmebåndene, og han løftede balladen ’Just Kiss Me’ med en flot soulvokal.

Koncerten var renset for gæster og gimmicks, hvilket egentlig var befriende, men mens han sang ’so predictable’ i ’Bad’, var det svært at være uenig.Christopher er kønnere end de fleste piger på pladsen. Det tilgav de ham dog gerne, og han blev hvinet til, da han under ’Told You So’ fortalte om en ’sexy lady’.
Stjernen blandede arbejde og hobby sammen til sidst, hvor han tog telefonen frem og filmede publikum.

Det havde tøserne på forreste række vist ikke noget imod, men de ville nok hellere have Christophers nummer.";Christopher;0;1;M;;;;;Her er lidt..
https://ekstrabladet.dk/musik/koncert_anmeldelser/koen-jyde-en-skam-med-resten/7745356;;1;koen-jyde-en-skam-med-resten;"Det bedste ved Claras koncert på Smukfest var, at publikum kunne komme i ly for regnen i P3 Teltet
";"Hvis Clara havde haft et ansigt som en tyrkerpizza, havde hun næppe fået en pladekontrakt.

Men nu er den kønne teenager fra Aarhus kørt i stilling til at blive den næste Medina.Konferencieren på Smukfest introducerede Clara som ’et af de største talenter i dansk musik lige nu’, og hvis det er sandt, så ser det sortere ud end himlen over Skanderborg.
Det bedste ved Claras koncert var, at man kunne komme i tørvejr for et skybrud i P3 Teltet, der først blev nogenlunde fyldt, da regnen væltede ned midtvejs i showet.

Hun er niece til selveste Renée Toft Simonsen og Thomas Helmig, men talentet i den familie er tilsyneladende havnet hos Hugo Helmig.

Dråber af vand
Popsangene på Claras debutalbum, ’August Eighteen’, der udkom i fjor, er stereotype som dråber af vand. Det er samlebåndspop fra et samlebånd, der er lavet på en fabrik, der fabrikerer samlebånd.

Tilsat jomfruelig uskyld prøvede hun forgæves at danse noget personlighed ind i materialet, og der blev spjættet så ihærdigt, at hendes bælte gik op. Det var naturligvis seancens dramatiske højdepunkt.
Hun bevægede sig mere på 30 sekunder, end Kristian Kjærlund gjorde på 30 minutter torsdag. Musikken flyttede sig ikke en meter.

Koncerten mindede mest af alt om en 45 minutter lang audition til ’X Factor’, hvor sangerinden tilsat jodlende knæk og klynk også stemmemæssigt placerede sig i det brede midterfelt af sin generations intetsigende ekshibitionister.Clara fortalte smilende, at det var første gang, hun var på festival, og at hun overnattede ude på campingområdet Kærligheden.

Det er der, hun hører hjemme.";Clara;0;1;F;;;;;Udseende kommentar!!!!! SEXISTISK
https://ekstrabladet.dk/musik/koncert_anmeldelser/larsens-soen-bare-ikke-god-nok/7743659;;2;larsens-soen-bare-ikke-god-nok;"Æblet faldt langt fra stammen i bøgeskoven, da popdrengen Hjalmer gik på scenen under Smukfest 
";"Som søn af Kim Larsen har Hjalmer unægtelig en hel del at leve op til. Det kan han naturligvis ikke.

Selv Hjalmers far kunne jo ikke leve op til Kim Larsen i de sidste omtrent 30 år af sit liv.
En af legendens allersidste koncerter fandt sted foran en kæmpeskare på Bøgescenerne i Skanderborg i fjor. I år var sønnike programsat i Smukfests relativt lille P3 Teltet, der var pænt fyldt. Koncerten var pæn. Og pænt kedelig.
Hjalmer er sikker på scenen og fremstår som en sød og charmerende gut, der kan synge, men det kniber gevaldigt med det vigtigste - sangene.

Popdrengens naive beretninger om ungdomskærlighed er så ualmindeligt almindelige, at det næsten er en bedrift. Næsten. Ingen nævnt. Alle glemt.

Kåd spilleglæde
Hjalmer fylder 24 år på fredag, men følelsesmæssigt er han tilsyneladende 14. Det passede pigerne på forreste række ganske godt.

Gennemsnitsalderen røg noget i vejret, da Shaka Loveless og Wafande kom forbi under 'Hvorfor ikk’, mens Medina ikke dukkede op til duetten ’Folk som os’, som kollegerne ellers fremførte under sangerindens sæt i onsdags. Hun havde nok vildt travlt med at læse en tyk bog.
I stedet blev Hjalmer holdt oppe af et kompetent band og kåd spilleglæde, men det er altså ikke nok at have gode legekammerater, at være frejdig og hedde Larsen til efternavn.   

Æblet faldt langt fra stammen i bøgeskoven.";Hjalmer;0;1;M;;;;;
https://ekstrabladet.dk/musik/koncert_anmeldelser/forrykt-lukas-tudefjaes-paa-smukfest/7743107;;3;forrykt-lukas-tudefjaes-paa-smukfest;"Forchhammer var ved at gå i opløsning, og succesgruppens koncert hang heller ikke for godt sammen
";"Kronprins Frederik forskønnede Smukfest med sin tilstedeværelse i går.
I dag gjaldt det så popkongen Lukas Forchhammer, og han er nok den eneste af pladsens 53.000 musikelskere, der har lettere til gråd end tronarvingen.
Sangeren hulkede, snøftede og bævrede, da det igen bare blev for meget med faderen, datteren og alle følelserne.Der blev også spillet musik. Sådan da.
I den bedste sendetid var Smukfest selvfølgelig spændt op til lir og naturligvis plørefulde i pløret.
Skæg og ballader
Folket ville feste, og det ville Lukas Graham vist også, men københavnerne er kommet til at lave en masse ballader, fordi de vil plagiere verdenshittet ’7 Years’, og det er jo knap så festligt.
Midt i sættet var der endelig både fest og ballade i en velsmurt sektion med ikke mindst ’Mama Said’, ’Drunk in the Morning’ og ’Don’t You Worry ’Bout Me’. Så kom der dog en byge med sjælere igen. Ak.Det blot 71 minutter korte sæt var decideret uforløst, og Lukas kom skævt i gang. Han tabte ukarakteristisk et par linjer på scenegulvet i ’Not a Damn Thing Changed’, mens tekniske problemer delvist saboterede ’You’re Not There’.Hæmningerne og T-shirten røg mellem ’Lullaby’ og ’Love Someone’, hvor følelsespornoen kørte på alle tårekanaler. Det var forbudt for voksne.

Under ekstranummeret ’7 Years’ begyndte han minsandten at tude igen, og så vidste man efterhånden ikke, om man skulle grine eller græde.
";Lukas Graham;0;1;M;;;;;
https://ekstrabladet.dk/musik/koncert_anmeldelser/taber-tragisk-koncert-paa-smukfest/7741814;8. august 2019;1;taber-tragisk-koncert-paa-smukfest;"Stakkels Kristian Kjærlund, der vandt 'X Factor' i foråret, trak kun 200 publikummer til uværdigt optrin
";"Velkommen til showbusiness. Og farvel igen.

For mindre end fire måneder siden så 1.188.000 danskere med i det skelsættende øjeblik, hvor Kristian Kjærlund vandt ’X Factor’, men den unge jyde er allerede glemt igen.Sølle 200 (inklusive hans far og lydmanden) af Smukfests 53.000 deltagere så på, da Kjærlund indtog festivalen som en del af sin præmie.

Det var et tragisk syn.

- Tak for det flotte fremmøde, lød det følelsesforladt fra talentet oppe på Sherwood Scenen.

Sømmet fast
Kjærlund stod urokkeligt med hånden i lommen. Man skulle tro, hans sko var sømmet fast i de skrå brædder. Det var som at se flis tørre.

Showets dramatiske højdepunkt indtraf under ’Blood in the Cut’, hvor Kjærlund langsomt gik i spagat med et skævt smil.Men der var nu ikke meget at grine ad. Seancen var uværdig. Både for den betuttede sanger og de få, der overværede endnu et af underholdningsindustriens kasserede ofre.

Staklen croonede tilsat en nærmest syg monotoni, og de meget, meget spredte klapsalver var vist kun et udtryk for medlidenhed.Andy Warhol talte om 15 minutters berømmelse. Kjærlunds ydmygende seance varede trods alt 30 minutter. Det var en halv time for meget.

Held og lykke ude i den virkelige verden, Kristian.";Kristian Kjærland;0;1;M;;;;;
https://ekstrabladet.dk/musik/koncert_anmeldelser/robbie-til-grin-paa-smukfest/7741466;;2;robbie-til-grin-paa-smukfest;"Popklovnen var mere latterlig end morsom, da han gik på slap line foran kæmpeskare i Skanderborg
";"Smukfest er ikke for folk med god smag. Og klaustrofobi.

Masserne var stuvet tæt sammen foran Bøgescenerne sent onsdag aften, hvor der var betydeligt længere mellem Robbie Williams’ gode sange.Englænderen er åbenbart også selv træt af sit repertoire, så han sang klassikere, som Queen, Frank Sinatra og Neil Diamond har lavet langt bedre.
Robbies halvanden time lange sæt var en abrupt blanding af karaoke og standup, og når han skrålede, stod man og ventede på en vittighed. Når han fortalte en vittighed, stod man og ventede på en sjov vittighed.

Musikalsk var det fladere end den millioncheck, han fik for ulejligheden.

Næste stop Langeland
Popklovnens line har aldrig været slappere, men af og til glimtede hans flabede entertainerevner trods alt, og det var da sødt, da han inviterede sin far på scenen til ’Sweet Caroline’.

Men Pete har vi jo også set før.  Efter at være faldet ned af festivalernes rangstige fra Roskilde over Tinderbox til Smukfest, så er Robbie ved at være moden til Langelandsfestival. Eller snarere overmoden.
Det lignede ophørsudsalg og æresrunde, da han bad publikum om at synge alt fra Bon Jovi til Bee Gees.

Mod slut fremførte Robbie hittet ’Angels’ iført dansk landsholdstrøje, og så fik man lyst til at lede efter nødudgangen.";Robbie Williams;0;1;M;;;;;
https://ekstrabladet.dk/musik/koncert_anmeldelser/medina-i-oploesning-paa-smukfest/7740577;;2;medina-i-oploesning-paa-smukfest;"Den trængte sangerinde var seriøst dårlig, mens regnen væltede ned over Skanderborgs bøgeskov
";"Det begyndte at sile ned, da Medina åbnede Stjernescenen på Smukfests første dag, men sangerinden har været udvandet længe.

Onsdag 7. august blev ikke dagen, hvor hun vendte rutscheturen.
Medinas klynkevokal sejlede rundt, og det var faktisk mere underholdende, når poptøserne blandt publikum tog over og hvinede hensynsløst med på gamle hits som ’Synd for dig’, ’For altid’ og ’Ensom’.

Jydens svigtende succes de senere år har ikke fået hende til at skifte koncertstrategi, så i Skanderborg virkede det, som om brunetten stadig tror, det er nok at vrikke lidt med måsen og sige blondineagtige ting mellem numrene.

Hellere i baren
Blandt guldkornene var:

- Jeg elsker regn, seriøst.Medinas Facebook-pop lanceres forhåbentlig aldrig i bogform, men selv med et band i ryggen er poesien ikke værd at skrive hjem om, og det var underligt klodset, at hun havde valgt at præsentere sit repertoire i en mere håndspillet form.

Det kræver i hvert fald, at gutterne gør sig umage. De ville vist hellere i baren. Det var svært at bebrejde dem.- Jeg er kæmpe fan, seriøst.
Sådan introducerede Medina sin duetpartner Hjalmer, før de selvfølgelig sang det overfesne ikke-hit ’Folk som os’.

Kan ikke reddes
Larsen junior opfordrede folket til at klaske håndfladerne mod hinanden, og de adlød, men ellers faldt Medinas nyere numre generelt til scenegulvet som den drivvåde hat, der blev kastet derop.

Sangerinden er så presset, at hun må forfalde til følelsesporno i den nye sæson af realityprogrammet ’Toppen af poppen’, hvor kendte danskere forsøger at redde karrieren, og ukendte danskere forsøger at få en.Men der skal altså mere til, før danskerne siger velkommen tilbage til Medina.  

Til sidst tittede solen frem. Medina var stadig helt væk. Seriøst.";Medina;0;1;F;;;;;
https://ekstrabladet.dk/musik/koncert_anmeldelser/legendarisk-klar-til-royal-arena/7708564;10. juli 2019;4;legendarisk-klar-til-royal-arena;"Utrolige John Fogerty slingrede lystigt gennem imponerende klassikerparade foran 30.000 i Gøteborg
";"GØTEBORG (Ekstra Bladet): Det lyder måske mærkeligt, men efter fire dage på Roskilde Festival savnede man en musiker, der var i stand til at skrive nogle mindeværdige sange og både synge og spille dem.

Den musiker står torsdag på scenen i hovedstadens Royal Arena.

Han hedder John Fogerty, og han har fostret flere klassikere, end Roskilde har haft kiksede rapkoncerter.En vis Bob Dylan besøgte som bekendt festivalen, men det frygtløse geni endevendte atter sine evergreens, så det fremmedgjorde publikum.

Fogerty er anderledes konventionel, og overfor 30.000 i Gøteborgs gamle forlystelsespark Liseberg ændrede han forsvindende lidt ved sine ualmindeligt driftssikre arrangementer.

Forrygende jukeboks
Der er ingen grund til at pille ved perfektion, var vist på godt og ondt devisen, og trækharmonikaen under ’Lookin’ Out My Back Door’ var et sjældent påfund, da kapaciteten fra Californien så tilbage på storhedstiden i spidsen for fænomenale Creedence Clearwater Revival.Den 74-årige veteran var i forbavsende vigør og velsyngende, mens han galoperede gennem 100 nostalgiske minutter, hvor ørehængerne kom som skidt fra den berømte spædekalv.

- We are here to play some rock’n’roll! oplyste Fogerty efter åbningsnummeret ‘Born on the Bayou’, og den programerklæring kunne han sagtens leve op til.’Green River’, ’Down on the Corner’ og en nærmest punket ’Up Around the Bend’ lød uimodståelige som altid, mens vidunderligt vemodige ‘Who’ll Stop the Rain’ fik tiden til at stå stille på en flot svensk sommeraften.

Bandet savnede lidt stramhed i samspillet af og til, hvilket gik ud over ’Suzie Q’ og ’Hey Tonight’, men Fogerty var som en jukeboks, der bare spyttede endnu en mageløs single ud, hvis der var en af de andre, som svigtede.

Tilbage til Woodstock
Midtvejs gjorde han desværre et stort nummer ud af, at det er 50 år siden, han optrådte på Woodstock.

Fogerty markerede jubilæet ved noget forfejlet at fortolke sange af blandt andre John Lennon og Sly Stone, mens han på forbløffende vis slap virkelig godt fra en version af ’With a Little Help from My Friends’. Heldigvis uden spastiske bevægelser.      Stjernens søn Shane var med på guitar, og han troede, han var Jimi Hendrix. Det var han ikke, men han spillede alligevel ’The Star-Spangled Banner’.

Sangeren Tyler, en anden af Fogertys sønner, spillede klovn på et tidspunkt. Det gik bedre.Mod slut viste farmand, hvordan det skal gøres med en flintrende ’The Old Man Down the Road’.

Fogerty er stadig på landevejen, og det kan godt være, han har tendens til at slingre, men se lige den sætliste, manden har i bagagen.     ";John Fogerty;0;1;M;;;;;
https://ekstrabladet.dk/musik/koncert_anmeldelser/sex-paa-orange-blondinen-gjorde-det/7702332;6. juli 2019;5;sex-paa-orange-blondinen-gjorde-det;"Den svenske popstjerne Robyn lagde Roskilde Festival i seng med ualmindeligt sensuel nattekoncert
";"Sådan skal det gøres.

Efter tre intetsigende dage på Orange trådte Robyn ind i hovedscenens rampelys og mindede om, at populærmusikken stadig kan noget særligt.

Og svenskeren gjorde det vel at mærke med stil. Samt en sund portion sex.
Robyns kjole var kortere end Cardi B’s koncert samme sted, men sangerinden skiftede rapperens svulstighed ud med sensualitet.

Den drev simpelthen af scenekanten, da den æggende blondine slap sine lemmer løs i en kåd danserus under showets tredje nummer, ’Indestructible’.

Forførende sæt
Og Roskilde ville gerne danse med Robyn. En massiv skare gav sig hen til hendes forførende sæt, så titusindvis af kroppe svajede i natten til de uimodståelige toner af ’Ever Again’, ’Call Your Girlfriend’ og ikke mindst en rørende version af generationsklassikeren ’Dancing on My Own’.

Sjældent har ulykkelige kærlighedssange bragt så megen lykke.Robyn har hele pakken. Hun synger som en hvid soulstjerne. Hun har emotionel dybde. Hun bevæger sig som en drøm.

Festivalen har i år rettet op på tidligere somres lydproblemer på Orange, men under Robyns opvisning i elegance savnede man lige, at der blev skruet op fra 7 til 8.Hun ville imidlertid også have væltet Roskilde med volumen på 0. Så visuelt slående var showet.

De afdæmpede ekstranumre, ’With Every Heartbeat’ og ’Who Do You Love?’, var lidt af et antiklimaks, da den ambitiøse forestilling kammede over og blev overambitiøs.Skønhedspletterne ændrede bare ikke på, at Robyn regerede over Roskilde som Skandinaviens uopnåelige popdronning.

Spørgsmålet er faktisk, om hun har nævneværdige rivalinder i USA og Storbritannien? Svaret er nej.

Sådan skal det gøres.";Robyn;0;1;F;;;;;
https://ekstrabladet.dk/musik/koncert_anmeldelser/narrehat-hovednavn-kvajede-sig/7698951;5. juli 2019;3;narrehat-hovednavn-kvajede-sig;"Travis Scott opnåede næsten at smadre sit repertoire med klichefuld nattekoncert på Roskilde Festival
";"Travis Scott sparede ikke på krudtet.

Rapstjernen væltede rundt på Orange i et eksplosivt inferno af røgkanoner, flammekastere og skudeffekter.

Selve koncerten var derimod noget af en fuser.Hovednavnene er ikke meget for at stå på hovedscenen i år. Cardi B skred efter 43 minutter sent onsdag. Scott holdt 57 minutter meget sent torsdag.

Det var trods alt længere end Del the Funky Homosapien i fjor, men Roskilde får ikke meget for skillingerne denne sommer. Bestemt heller ikke musikalsk.

Smilede fjoget
Med et typisk flagrende, rodet og rastløst zappende rapshow levede Scott op til alle ens fordomme om segmentets beherskede sans for at levere varen, og den populære texaner gjorde en hel del for at skjule, at han har talent.

Det lykkedes næsten.
Sidste års succesalbum, ‘Astroworld’, er en triumf for Scott, men skivens psykedeliske og slæbende sound egner sig ikke ligefrem til en nattekoncert på Orange.

Pladens fortættede og kalejdoskopiske produktion er dens styrke, og den slags raffineret æstetik er nærmest umulig at overføre til scenekanten, hvor sangene fremstod anderledes endimensionelle og ordinære.Scott gik højenergisk til opgaven med hjælp fra en ganske imponerende publikumsskare, når man tager i betragtning, at idolet først tumlede ind i projektørlyset klokken 1.

’Stargazing’, ’No Bystanders’ og ’Highest in the Room’ havde den fornødne effekt, mens Scott smilede fjoget, da tusindvis af mobiltelefoner røg i luften under ’Skeletons’.Entertaineren forfaldt til platte sanglege og latterlige udbrud som ’Denmark, your city is so beautiful!’ og ’I love you so much!’, men til allersidst gjorde han krav på at blive taget alvorligt.

Medrivende ’Sicko Mode’ fik folkemængden til at eksplodere i en kollektiv amokrus. Det var dog for sent til at redde stumperne af endnu en udbrændt rapkoncert.";Travis Scott;0;1;M;;;;;
https://ekstrabladet.dk/musik/koncert_anmeldelser/narrefisse-vild-roevtur-paa-roskilde/7697460;;2;narrefisse-vild-roevtur-paa-roskilde;"Hovednavnet Cardi B gik af Orange efter kun 43 minutters freakshow foran gigantisk publikumsskare
";"Tidligere på sommeren aflyste Cardi B flere koncerter, fordi hun ikke var kommet sig helt over sin seneste brystoperation og fedtsugning.

Galningens vanvid er dog ikke blevet suget væk endnu.Den pengeglade eksstripper holdt kun sølle 43 minutter på Orange. Kan man så tale om timeløn? Den har været betragtelig.

Der blev rystet røv og baller i en grad, der mildest talt indikerede, at verdensstjernen fra Bronx ikke har glemt sit tidligere erhverv.

Utidigt ghettoflow
Hun fik imidlertid også tid til at rappe med det uimodståeligt utidige ghettoflow, som har lagt verden for hendes stiletter.

Cardi B har karisma som et lystigt bordel og flere åbenlyse fortrin. Et velegnet koncertrepertoire er ikke et af dem. Musikalsk er hun også letpåklædt.
Det svulstige hovednavns ualmindeligt korte sæt føltes som et slingrende medley, hvor vers og brudstykker fra hendes mange gæsteoptrædener på andres sange blev kastet ind i et hæsblæsende kaos.

Det var hovedløs underholdning. Og en sjælden gang underholdende når ’Get Up 10’, ’Money Bag’ og ’I Like It’ ramte nogenlunde plet.

Cardi B trak en gigantisk skare til hovedscenen på Roskilde. Eller snarere 'Rockside', som hendes tumpede sidekick kaldte festivalen flere gange. Man troede, det var løgn. Det var det ikke.Rapperen sagde andet end 'motherfucker'. For eksempel:

- Jeg har aldrig været her før, vel?

Nej, Cardi, men du var tæt på sidste år, hvor du aflyste. Det er nok tvivlsomt, om du bliver inviteret igen.

Mon ikke hun snolder millionhyren væk på en ny røv?";Cardi B;0;1;F;;;;;SYGT SEXISTISK!!!
https://ekstrabladet.dk/musik/koncert_anmeldelser/afbrudt-samleje-med-ustyrlig-miley/7691456;29. juni 2019;3;afbrudt-samleje-med-ustyrlig-miley;Det amerikanske verdensnavn var i løbetid under ultrakort koncert på den fynske festival Tinderbox;"Miley Cyrus varmede såmænd op til sit show på Tinderbox med et onanibillede på Instagram.

Hendes koncert føltes nærmere som et afbrudt samleje.

Inden Tinderbox: Se Mileys sexbillede

I løbet af blot 51 minutter knaldede hovednavnet helt igennem. Det var vulgær underholdning og kaotisk som hele hendes forrykte karriere.

Da Miley bad Ekstra Bladets fotograf om at smide en studenterhue op på scenen under 'We Can't Stop', gav hun sig til at slikke den. Og så gnubbede hun naturligvis kasketten på sine røvballer.

Nogenlunde plet
Selve musikken var knap så inciterende, men i et enormt rodet og hæsblæsende sæt fik verdensstjernen da demonstreret, at hun har nogle gode sange. Samt en del ligegyldige.

Ørehængeren ’Mother’s Daughter’ blæste den gigantiske folkemængde foran Rød Scene bagover i begyndelsen, mens hun også ramte nogenlunde plet med tiltalende ’Malibu’.

Miley Cyrus: Hamrende dårlig

Der var engagement og glød i hendes vokal. Det kunne dog ikke redde 'Party Up the Street', 'Can't Be Tamed' og rædsomme 'Wrecking Ball'.

Men folket var tydeligvis ikke kommet for at høre Cyrus. De var først og fremmest mødt op for at se hende. Hun havde ikke noget imod at vise sig frem.Hun klaskede røven op i kameralinsen - og dermed på storskærmene - til tonerne af blandt andre ’Cattitude’, og i en tempofyldt forestilling blev der vrænget ’motherfucker’, ’bitch’ og ’tits’.

Sidstnævnte havde hun visse problemer med at holde nede i sin top.

Fladere end Dolly
Entertainerens fortolkning af ’Jolene’ var noget fladere end originalen, som hendes gudmor, Dolly Parton, jo står bag.

26-årige Cyrus skamroste Danmark i et par afsporede monologer. Vores friske luft og rene mad sendte hende tilsyneladende i ekstase. Hun har vist ikke været rundt i Tinderbox’ madboder.

Utrolige Miley Cyrus chokerer igen

Til sidst blev ungdommen opfordret til at redde planeten, inden det er for sent, og op mod midnat var det i hvert fald for sent til, at man kunne tage Miley alvorlig som politiker.

Det var tid til at komme hjem under dynen.";Miley Cyrus;0;1;F;;;;;
https://ekstrabladet.dk/musik/koncert_anmeldelser/fadaese-hovednavn-helt-til-grin/7689580;27. jun 2019;1;Fadæse: Hovednavn helt til grin;Tragikomiske Lana Del Rey var en diva blottet for glamour under amatøragtig optræden på Tinderbox;"Lana Del Rey var et dragende bekendtskab på gennembrudspladen, ’Born to Die’, men siden har hun mest fremkaldt lyst til at løbe i modsat retning.

Specielt fra amerikanerens koncerter, der i København og Aarhus har været nærmest dilettantiske blotlæggelser af det faktum, at hendes pirrende personlighed kun eksisterede som et kortlivet fænomen på plade.

Lana Del Rey: Fæl narrefisse

Døgnfluen blafrer dog videre, og på Tinderbox i Odense cementerede hun, at hun simpelthen ikke kan finde ud af at optræde.

Del Rey lider af en form for sceneallergi, der gør, entertaineren tilsyneladende bliver utilpas, når hun skal underholde. Det er pinefuldt at se på. Men i det mindste ikke uden en vis tragisk komik.

Klippet armbåndet
Hendes manager har åbenbart også fundet ud af, at sølvkalven har karisma som gulvtæppet på et tvivlsomt motel, så to labre dansere var hyret til at give showet tiltrængt sexappeal.

Det var imidlertid noget akavet at se duoen lave en form for lapdance uden lap, mens Del Rey i vanlig stil sang som en søsyg skibbruden i et orkanagtigt stormvejr. Uden sikkerhedsvest.Da chanteusen forsøgte sig med operette, burde hun have fået klippet armbåndet. Selvom det vist var af guld og nok med hjemmefra.

Sange som ’Ride’, ’Video Games’ og ’Summertime Sadness’ er svære at ødelægge. Hun gjorde så sandelig forsøget.

Verdensstjerne saboteret på Fyn

Stjernen fik hjælp af et band, der var blottet for autoritet, nerve og håndfast tilstedeværelse. Arrangementerne truede konstant med at falde fra hinanden. Det var som et talentshow uden talent. Og show.

Seancen kom til at virke endnu mere latterlig af, at Del Rey tog to lange ture nede hos sine fans, der fik autografer, kram og selfier i en grad, så man til sidst fik fornemmelsen af, at det betød mere for idolet end tilbederne.

Flere af beundrerne hulkede, og man forstod dem virkelig.

Lana Del Rey: På røven i Aarhus

Fremmødet var ikke imponerende i koncertens begyndelse. Langsomt vendte publikum Del Rey ryggen, så da afsluttende ’Venice Bitch’ ringede ud, var der ikke mange tilbage.

Hun er født til at dødkede.";Lana Del Rey;0;1;F;;;;;
https://ekstrabladet.dk/musik/koncert_anmeldelser/sygt-gode-konger-for-freaks/9448002;30. Sep 2022;5;Sygt gode: Konger for freaks;"Det amerikanske rockband Mudhoney smittede med overraskende majestætisk koncert i København 
";"Verden er som bekendt uretfærdig. Bare spørg Jokke.

Musikverdenen er dog endnu mere uretfærdig. Bare spørg Mudhoney.

Rockgruppen fra Seattle opfandt nærmest det, der i 1990’erne blev kaldt grunge, men bysbørnene i forlorne Pearl Jam løb med populariteten og fyldte Royal Arena i juli, mens Mudhoney stadig kun kan få freaks op af sofaen.

Kurt Cobain ville helt sikkert sige, det er hovedløst.

Der var i det mindste udsolgt, da veteranerne sent torsdag ramte Lille Vega i København, hvor de gav en særdeles vedkommende, til tider faktisk majestætisk og især indledningsvis overraskende nedtonet koncert.

Herligt snottet
Der har altid været noget herligt snottet over Mudhoney, men det virkede unægtelig, som om de var blevet voksne på Vesterbro.

Samspillet var stramt og inspireret, og mens orkesteret med årene har fået karakter af hobbyband, hvor medlemmerne også tager på turné for at slippe for konen og køteren, så tog de hobbyen meget alvorligt i Vega.

Det var en fornøjelse at overvære. Førhen blev der stagedivet til Mudhoneys koncerter i et omfang, der mindede om OL i udspring fra en meter scenekant, men deres publikum er også blevet ældre, og det blev blot til lidt tumult under forrygende udgaver af ’Chardonnay’, ’The Farther I Go’ og bandets legendariske debutsingle fra 1988, ’Touch Me I’m Sick’.

Frontmand Mark Arm er heldigvis stadig ikke vokset fra sin snerrende sarkasme, så Mudhoney kaster fortsat hellere med mudder, end de smører lytteren ind i honning.

Adfærden får dem næppe adlet lige foreløbigt, men i København lignede de agtværdige konger for folk, der er ligeglade med kongehuset, og i halvanden time fik de én til at glemme, verden er uretfærdig.

Mudhoney er opkaldt efter en film af Russ Meyer. Læs mere om den barmglade instruktør her
";Mudhoney;1;0;M;;0;;;
https://ekstrabladet.dk/musik/koncert_anmeldelser/maveplasker-patetisk-slutning/9401769$;28. Aug 2022;3;Maveplasker: Patetisk slutning;"Efterklang og Sønderjysk Pigekor lukkede Tønder Festival med store ambitioner og behersket effekt
";"Som afslutning på en lang festivalsæson var der lagt op til, at man kunne blive renset for alt fra urinstøv over ølsjatter til syndige eskapader, da Efterklang søndag aften lukkede Tønder i samarbejde med Sønderjysk Pigekor.

Det føltes dog mere som et kurbad, der kun nåede til anklerne.

Efterklang stammer måske nok fra Sønderjylland, men deres sfæriske drømmepop fremstod aldrig solidt forankret i festivalpladsen, hvor repertoiret ofte forduftede ret ubetydeligt under Tønders største teltdug.

’Havet løfter sig’ var ikke alene om at skvulpe frem og tilbage som tidevand i marsken. Kun af og til blev man revet med.

Diffust lydbillede
Rigt melodiøse ’Sedna’ skyllede skønt indover det enten meget lydhøre eller meget trætte publikum, og hele Sønderjysk Pigekor knipsede taktfuldt til ’Brænder’ som en ganske effektfuld special effect. 
Generelt fik Efterklang imidlertid for lidt ud af koret, der var spektakulært rent visuelt, men stemmerne lå placeret for lavt i et underligt diffust lydbillede.
De var vel omkring 50 sangere. Det lød som 15.

Den timelange koncert havde højtravende ambitioner uden at nå de højder, der blev stræbt efter, og mens Efterklang faktisk evner at frembringe en katedrallignende fornemmelse, når de er bedst, så mindede Telt 1 mere om en utæt landsbykirke.

Det var en stilfærdig maveplasker. Lad os komme hjem i bad.
";Efterklang og Sønderjysk Pigekor ;1;0;NA;Ja, mix optræden;1;;;
https://ekstrabladet.dk/musik/koncert_anmeldelser/vild-dramatik-paa-jysk-festival/9398311;26. Aug 2022;5;”vild-dramatik-paa-jysk-festival/9398311;"The Mavericks blødte store latinske følelser, da Tønder overgav sig til det storswingende superband 
";"The Mavericks lagde ud med ‘Dance the Night Away’, så det føltes som en programerklæring med fiesta på dagsordenen fredag aften.

Og en fest det blev det, da partybandet fra Miami, Florida kom til Tønder, Sønderjylland for at indtage den lokale festival som ubestridt hovednavn.

Man ville gifte sig med Tollundmanden eller selv en realitystjerne, hvis bare The Mavericks lovede at spille til brylluppet.

Showmændene swinger i en grad, der kan få knirkende gamle hoftepartier til at virke velsmurte, men de kan mere end at servere rock’n’roll, pop, salsa, blues, R&B, soul, folkemusik, Tex-Mex, surf, ska og country i en boblende cocktail.

Farver og krydderi
The Mavericks’ storslåede musik banker med blødende hjerter, og der var tidløst latinsk drama over veteranernes vildt lidenskabelige svingom med den store kærlighed.

Frontmand Raúl Malo croonede sin indre Elvis Presley frem gennem skjorteåbningen under en tindrende fortolkning af ’Blue Moon’, mens et par indslag fra romantikernes seneste album, ’En Español’, fik det til at føles, som om hedebølgen var skyllet tilbage.Syd for en blygrå himmel sendte The Mavericks et fyrværkeri af toner hen over de begejstrede nordboere.
Det var som en mexicansk buffet efter et langt liv med leverpostej. Farver og krydderi fra en anden verden.  

Desperado på flugt
Trommeslager Paul Deakin giver diskret The Mavericks deres uimodståelige svaj med et konstant fjedrende fundament. Leadguitarist Eddie Perez strutter omkring som påfuglen, der kræver din opmærksomhed.

Man skulle tro, desperadoen var på flugt fra en tvivlsom film af Robert Rodriguez, og hans flamboyante tøjstil er nok det eneste, der er lige så skarp som hans guitarlyd.  

For Eddie Perez er musik tyrefægtning, og han er født til et drama på liv og død i arenaen.

The Mavericks sluttede med en fuldkommen forrygende ‘All You Ever Do Is Bring Me Down’, men modsat sangens hovedperson, så er orkesteret universelt opløftende.

De var også på Tønder Festival i 2018. Forhåbentlig kommer de snart tilbage. Man ville gladeligt feste med dem hver fredag.   
";The Mavericks ;1;;;;;;;
https://ekstrabladet.dk/musik/koncert_anmeldelser/sort-aften-festival-faar-sparket/9396279;25. Aug 2022;4;”sort-aften-festival-faar-sparket/9396279;"Hovednavnet Madrugada lossede hårdt til Tønder under dunkel rockkoncert, der blev et klart lyspunkt
";"På forhånd virkede det malmfulde norske rockband Madrugada underligt malplaceret som hovednavn på Tønders traditionsrige festival for folkemusik.

Det var de også, da det kom til stykket. Hvis man ellers kan sige, at god musik kan være malplaceret.

Men relativt få publikummer stod klar ved hovedscenen torsdag aften i skumringen, og der var markant færre ved koncertens slutning, hvor de standhaftige blandt Tønders sandalbærende stamgæster havde fået et gevaldigt los i rynkerøven.

Det foregik med sorte læderstøvler og endnu mørkere rocksange om forpint kærlighed med dystre udsigter.  

Madrugada havde problemer med at trække folk til, men musikalsk havde de intet besvær med at fylde den betragtelige udendørs skueplads. Filmiske kvaliteter
Deres 80 minutter lange sæt var enormt vellydende og simpelthen bare overbevisende leveret i en grad, så gruppen faktisk fremstår bestyrket efter comebacket i 2018.

Madrugadas brusende sound har måske nok et noget standardiseret, ensartet og tilstræbt præg, men selvom de bærer deres lydæstetik som et lejet jakkesæt, så har de i hvert fald fundet den rigtige størrelse.Den ellers magtfulde frontmand, Sivert Høyem, forsvandt dog alt for langt ned i Nick Caves inderlomme under ’Black Mambo’, og bandets bundsolide materiale føles ofte som coversange, de selv har skrevet.
Sort sol er et fuglefænomen i Sønderjylland, men det er jo først og fremmest et legendarisk rockorkester, man blev mindet om, mens Madrugada tog på himmelflugt med vildt rockende ’Blood Shot Adult Commitment’.

Koncerten havde stærke filmiske kvaliteter også uden kortfilmene på storskærmen, og showet blev en storfilm, mens ’Majesty’ hang smukt i den lune sensommerluft.
Madrugada gik fra scenen, mens Elvis Presleys klassiske indspilning af ’If I Can Dream’ bragede fra anlægget, hvilket fik en til at drømme om mange flere malplacerede bands på Tønder Festival i fremtiden.   

";Madrugada;1;0;M;;0;Rock;;
https://ekstrabladet.dk/musik/koncert_anmeldelser/til-grin-ingen-moedte-op/9376195;12. Aug 2022;3;”til-grin-ingen-moedte-op/9376195;"53 mennesker stod klar ved hovedscenen, for at se Donkey Sound starte andendagen på AiaSound
";"
Et par år efter Wafande offentliggjorde sin afskedsturné, er sangeren tilbage på scenerne.

Der er ikke umiddelbart tale om et populært lyncomeback.

Da christianitten fredag eftermiddag besøgte AiaSound som en del af den såkaldte supergruppe Donkey Sound, stod 53 mennesker klar til at byde d'herrer velkommen ved festivalens hovedscene, hvor der torsdag var godt fyldt med cirka 10.000 publikummer.

Musikkollektivet, der også består af Kaka, Pharfar, Fresh-I og Shaka Loveless, lod dog, som om de stod foran en tætpakket Orange, og sporadisk fik gutterne skabt en lille og uundgåeligt ret bizar fest med sange som 'Tomgang', 'Bang Bang (Reggaejam)' og 'Uartig'.

Sandaler og arme
Donkey Sounds fordanskning af dancehall leveres tilsat børnevenlig livsglæde og en gøgleragtig tilgang til showbiz, hvilket fik de latterligt få fremmødte til at spjætte lidt med sandalerne og vifte med armene.I hvert fald når de blev opfordret til det. Det blev de tit.
Vejrmæssigt mindede det om Jamaica, og symptomatisk for genren blev det en gakket forestilling, hvor der var flere afbrydelser end numre.
- Det er for varmt til at sige noget klogt! lød det fra Kaka, men det stoppede bestemt ikke kollegerne.

- Hvor er det fedt, at I allesammen er mødt op! udbrød Wafande, men han fik også solen lige i smasken.

Politisk engagerede
Donkey Sound er ikke kun engagerede i musikken. De går også op i politik:

- Vi skal støtte Palæstina! lød det en overgang.

Så blev den konflikt løst. Hvor svært kan det være?

Nu mangler de bare at løse problemet med deres manglende fans.

Der var vel 400, da de sluttede.";Donkey Sound;1;0;M;;;;;
https://ekstrabladet.dk/musik/koncert_anmeldelser/gik-helt-bananas-til-nattefest/9367884;7. Aug 2022;4;”gik-helt-bananas-til-nattefest/9367884;"Gorillaz swingede gennem Skanderborgs bøgeskov, og så fik abegildet en forfriskende ny dimension
";"Da Gorillaz senest var på dansk jord, faldt gruppens gæsterapper Del the Funky Homosapien ned fra Roskilde Festivals mægtige Orange i et vildt scenestyrt.

Fire år senere vendte Damon Albarns farverige tegneserieband tilbage til Danmark, og denne gang nøjedes frontmanden med at forlade Bøgescenerne for at gå en tur blandt publikum under ’Pirate Jet’.

Selve musikken kom imidlertid ud over scenekanten nærmest uafbrudt gennem 95 fornøjelige minutter sent lørdag aften.

Smukfest er en regulær abefest, men trods bandnavnet passer Gorillaz faktisk ikke naturligt ind i bøgeskoven.

Entusiastisk skare
Damon Albarns ensemble er jo noget så eksotisk som kreativt, og den legesyge tilgang til dubbet popmusik føltes indledningsvist som et fremmedelement på Smukfest, der generelt er endimensionelt på niveau med en fadøl. Forsamlingen vænnede sig dog hurtigt til, at der var kommet rigtig musik på festivalpladsen, og navnlig i koncertens sidste tredjedel gik den entusiastiske skare helt bananas til ’Stylo’, ’Andromeda’, ’Dirty Harry’, ’Feel Good Inc.’ og afsluttende ’Clint Eastwood’.
Damon Albarn fortalte, at hans familie oprindeligt stammede fra Jylland, så måske derfor så han ud til at føle sig hjemme, når han spankulerede rundt i centrum for sit orkesters festivitas med et fjoget smil.

’Strange Timez’ var ikke den eneste sang, der føltes som et humanistisk soundtrack til en mærkelig tid, og Gorillaz fik galskaben til at give mening, mens branderterne slingrede ud i natten.

Flere af dem så ud til at styrte direkte i brædderne.";Gorillaz;1;0;M;;0;;;
https://ekstrabladet.dk/musik/koncert_anmeldelser/fladpandet-helt-vildt-nederen/9365971;5. Aug 2022;2;”fladpandet-helt-vildt-nederen/9365971;"Smukfest hyldede fredag dansk hiphop med et show, der slingrede som en punkteret studentervogn
";"Dansk hiphop har jo udviklet sig markant fra generelt at være dårlig og ret upopulær til at blive dårligere og drønpopulær.

Genrens evolution blev afspejlet i Smukfests hyldestkoncert ’Made in Denmark - dansk hiphop’, der fredag aften præsenterede hits fra de seneste omtrent 25 år på knap halvanden time.

Suspekt lagde solidt ud. Få vil nok betegne dem som modne, men de var nærmest overmodne i det her selskab.

Showet blev overværet af et kådt kæmpepublikum og stank af studentervogn. Den blev punkteret igen og igen af blandt andre Marwan, Johnson, Icekiid, Kesi og Niarn, men Benjamin Hav kørte med klatten.

Den gakkede ener er et af dansk raps få beviser på, at det ikke er lovpligtigt at være en fordanskning af et amerikansk forbillede. Det er tilladt at være sig selv.Spændt op til lir
Der var imidlertid langt mere attitude end talent på Bøgescenerne. I et hæsblæsende tempo blev man ikke ligefrem stopfodret med substans.

Hiphoppens stærkeste hjemlige navn, Malk de Koijn, var ikke med, og L.O.C. ville også have pyntet gevaldigt, mens Tessa aldrig dukkede op, selvom det rappende røvgevir på forhånd var annonceret som en del af programmet.

Gilli og Branco var heller ikke savnet.Helt grotesk var Szhirley den eneste kvinde på scenen. Hun repræsenterede dog det stærke køn på imponerende vis ved at være spændt helt op til lir.
Det var Jokeren ikke.  

Veteranen snøvlede som et ringvrag, og mon ikke alle de unge rappere tager ved lære af det og fremadrettet skifter narkoen ud med havregrød.

Vi trænger i hvert fald til nogle helt nye toner i dansk hiphop.";NA;1;0;NA;Hyldest m flere kunstnere;;Hiphop;;
https://ekstrabladet.dk/musik/koncert_anmeldelser/forrykt-utrolig-nat-paa-smukfest/9365039;05. Aug 2022;5;”forrykt-utrolig-nat-paa-smukfest/9365039;"Næsten ingen mødte op, da Kraftwerk mindede om, at de er et af musikhistoriens væsentligste bands
";"Der findes ikke en elektronisk musiker, som ikke er påvirket af Kraftwerk.

Til gengæld var der forsvindende få på Smukfest, som fandt frem til legendernes mageløse midnatskoncert på Stjernescenen.

Mens The Minds of 99 trak masserne til Bøgescenerne overværende en grotesk lille skare, at Kraftwerk foldede formatet og deres epokegørende repertoire ud i sommernatten.

75-årige Ralf Hütter er eneste tilbageværende medlem fra kvartettens gyldne år i 1970’erne, hvor tyskerne ved hjælp af æstetisk minimalisme, svimlende kreativitet og banebrydende teknologi opnåede status af den elektroniske musiks pendant til The Beatles.

Dynamisk lydbillede
Omtrent 50 år senere er futurismen nostalgisk, og der var noget nærmest nuttet over klassikerparaden, hvis melodiske kvaliteter og historiske tilsnit ikke desto mindre havde forbløffende effekt i et pragtfuldt organisk og dynamisk lydbillede.I forhold til Kraftwerks tidligere shows på dansk grund under eksempelvis Roskilde Festival og i DR Koncerthuset fremstod deres evige møde mellem maskinen og mennesket paradoksalt mere indtagende i den jyske bøgeskov, hvor det forladte hjørne af pladsen gav sættet en sær spøgelsesagtig fornemmelse.
Inden showtime fik de fremmødte udleveret 3D-briller, men forsøget på at levendegøre animationerne på storskærmen var en lidt trættende gimmick, og der var rigeligt med dimensioner i musikken.
Tonerne alene mindede om en kunstinstallation midt i Smukfests gøgl. Kontrasten var nærmest pervers. Og på sin vis både uvirkeligt rørende og tragisk som fremmødet.   

Føltes helt overjordisk
De ikoniske kompositioner ‘Computer World’, ‘The Man-Machine’, ‘Autobahn’, ‘The Model’, ‘Trans-Europe Express’ og ‘The Robots’ var som adstadigt bevægelige monumenter.

Mesterværket ’Radioactivity’ føltes helt overjordisk under stjernerne.

Uforlignelige ’Tour de France’ blev klappet mod målstregen af skaren, der langsomt blev endnu mindre og mindre, mens Kraftwerk holdt trit med fortiden.Til sidst var der måske 1000 publikummer tilbage. Det var uværdigt. Men Kraftwerk bukkede farvel med værdigheden i behold.    

Der findes stadig ingen som dem.";Kraftwek;1;0;;;;;;
https://ekstrabladet.dk/musik/koncert_anmeldelser/herligt-roevfuld-paa-smukfest/9365020;04. Aug 2022;4;”herligt-roevfuld-paa-smukfest/9365020;"Fabräk hader det meste, men den snottede punkduo gav festivalen en lussing, som publikum elskede
";"Popstjernerne har jo ødelagt ellers seje sager som læderbuksen, solbrillen og tatoveringen.

Efter Justin Bieber og den slags pjatrøve har overtaget rockgearet, kan ingen med respekt for sig selv vise sig offentligt med blæk på overkroppen.

Fabräk er undtagelsen, der beviser, at det faktisk stadig er muligt at være sej med tatoveringer. Konferencieren på Smukfests beskedne teltscene kaldte dem sågar ’et af landets sindssygeste livebands’.

Den nordsjællandske punkduo, der består af råbesangerne Anton Dyrby og Sixten Pozsonyi, sparkede dansk musik i nyrerne med forårets herlige debutalbum, ’Rige børn leger bedst’, og torsdag eftermiddag fik Østjylland et los i milten.

Meget betegnende
Det føltes godt. Specielt efter onsdagens bovlamme optrædener af popdrengene Lukas Graham, Hjalmer og Bieberen himself.

Trioen fortjente en røvfuld. I stedet fik vi en.

Trods styrtregn var der dog ikke mange under teltdugen, men dem, der var der, de var der virkelig, og særligt oppe foran fik ungdommen svedt nattens sprut, kebab og narko ud.

Der blev danset debilt til selv ’Dansehader’, hvilket var meget betegnende for Fabräk, der skriver lystige sange om alt det, de ikke holder af. I tiden før tatoverede børneidoler ville man kalde Anton Dyrby og Sixten Pozsonyi for utilpassede. 
Makkerparret og deres virkelystne backingband passede imidlertid godt ind i et lille hjørne af Smukfest, hvor publikum smed tøjet og deres drinks til de snottede toner af ’Voldsom’, ’Daarligt’ og ’Aftale’.  

Fabräks tatoveringer holder nok længere end deres karriere, men i tre kvarter støjede de, så man glemte verdens larm.";Fabräk;1;0;M;;;Punk;;
https://ekstrabladet.dk/musik/koncert_anmeldelser/komisk-roderi-paa-roskilde/9324664;02. juli 2022;3;”komisk-roderi-paa-roskilde/9324664;De californiske søstre i Haim underholdt festivalen med spasmageri og tilmed et par gode popsange;"Bortset fra det er den 50. lørdag på Roskilde Festival, vil den ikke gå over i historien.

Musikalsk går Haim omtrent lige så langt tilbage som festivalen, for de lyder som Fleetwood Mac efter en tur på McDonald’s.

De tre søstre fra Los Angeles serverer måske nok musikalsk fastfood, men de gør det med ekstra fritter, et smil og gakkede ansigtsudtryk.

Da man var kommet sig over, at de ser nuttede ud, var der imidlertid ikke så meget mere at komme efter i et kort sæt på blot 67 minutter, hvor en hel del tid blev brugt på slapstick, spas og sniksnak.

Klovne omkring
Først til sidst formåede de at spille to sange i træk uden at klovne omkring mellem numrene, men på Oranges prærie, som var mere halvtom end halvfuld, så folk nu ud til at være ganske godt underholdt i solen.

Til højre for scenen var der sågar nogle unge, der begyndte at lege med et par utætte balloner, og Haim bidrog til aftenens entertainment i form af liflige ’Don’t Save Me’ og glamstampende ‘The Wire’ fra deres ret skønne debutalbum, ’Days Are Gone’.

Det enormt rodede sæt havde dog også ofte karakter af noget, som ikke burde forlade ungdomsskolen, men med charme og flot hår kompenserede familieforetagendet delvist for manglende musikalitet i et noget fesent lydbillede.

Sjovt i glimt. Glemt på 50 sekunder.";Haim;1;;F;;;;;
https://ekstrabladet.dk/musik/koncert_anmeldelser/freaky-fredag-vandvid-fra-aqua/9313373;25. juni 2022;4;”freaky-fredag-vandvid-fra-aqua/9313373;Tegneseriebandet fik branderterne til at gå helt bananas med gakket hitparade på Tinderbox i Odense;"Vand er ikke noget, de er særligt interesserede i på Tinderbox.

Men Aqua kunne de ikke få nok af.

- Jeg ville ønske, jeg kunne servere øl for jer allesammen lige nu! udbrød Lene Nystrøm smilende.

Det kunne hun ikke. I stedet serverede Aqua en flodbølge af hits.

Tiden tilbage
Veteranerne skruede tiden tilbage med ’Turn Back Time’ og alle de andre fra dengang i 90’erne, hvor halvdelen af verden elskede Aqua.

Det gjorde den anden halvdel ikke, men på en sen 'Freaky Friday' under Tinderbox virkede det, som om haderne havde parkeret hadet ved indgangen.

I øvrigt sammen med cyklen, som de aldrig finder igen, og det meste af hjernen.

Forsamlingen kunne dermed ikke blive mere klar til Aquas jukeboks, der spyttede schlagerne ud i versioner, som havde fået et gevaldigt skud Botox.Det var mere corny end kønt, men repertoirets mundrette omkvæd og melodiske træfsikkerhed gik rent ind hos en forsamling, der ellers var udenfor pædagogisk rækkevidde. 
Verdens bedste
Hvis Aqua er vores ABBA, så er Søren Rasted vores Benny Andersson. Lene Nystrøm nøjedes med at kalde ham ’verdens bedste eksmand’.

René Dif havde tabt sig så meget, at man næsten ikke kunne kende ham. Når han snakkede, var der dog ingen tvivl. Der er kun en René Dif, og han er stadig gakket.

Sangeren, eller hvad man nu skal kalde det, legede penis med mikrofonen med tungen ude af munden. Differen er 54 år gammel.

Det var underholdende underholdning af den slags, man ikke husker ret længe. I hvert fald ikke på Tinderbox.
";Aqua;1;9;F;;;;;
https://ekstrabladet.dk/musik/koncert_anmeldelser/fornoejelse-spaderne-gjorde-det/9313356;24. juni 2022;4;”fornoejelse-spaderne-gjorde-det/9313356;To guitarister har løftet popbandet Scarlet Pleasure, der besejrede kæmpescenen på fynske Tinderbox;"Der er ikke ret meget, som giver mening i festivallandet. Men Scarlet Pleasure gjorde på Tinderbox.

De oplyste hovedscenen i eftermiddagssolen. Det var en fornøjelse.

Ved hjælp af god gammeldags spilleglæde og en stribe lige så gode popsange skabte Scarlet Pleasure en elskværdigt tilfredsstillende oplevelse, mens gæsterne strømmede ind på den fynske savanne.

Den eneste special effect var Emil Golls solbriller, der flere gange gled fra frontmandens pande til næseryg.  

Københavnerne behøvede ikke mere, for musikken var nok, og den er blevet mere musikalsk og organisk, efter trioen er udvidet med to guitarister på scenen.

Uhæmmede skrål
Spaderne gav mere variation, og da Emil Goll også begyndte at spille guitar på ’SOS’, rockede gutterne, så det jo nærmest mindede om Lynyrd Skynyrds legendariske 18 strenge. Man var lige ved at råbe ’Free Bird’! - Drikker I vand? spurgte sangeren.
- Neeeeeeeeeej! svarede publikum.

- Drikker I alkohol? spurgte sangeren.

- Jaaaaaaaaaaa! svarede publikum.

Emil Goll tog en slurk vand, men ellers var han i sync med folket.

Dagen efter sankthansaften var der lejrbålsstemning under en akustisk sektion midtvejs. Det var intimt trods de massive omgivelser.

Der blev skrålet uhæmmet med på ’What a Life’ til sidst. Scarlet Pleasure er måske ikke den dybere mening med livet, men lige der kunne man sagtens leve med mindre.";Scarlet Pleasure;1;0;M;;;;;
https://ekstrabladet.dk/musik/koncert_anmeldelser/idiotisk-megakoncert-smadret/9310145;22. juni 2022;3;”idiotisk-megakoncert-smadret/9310145;Rammstein fik for anden gang på få år spoleret deres ildspruttende supershow af dagslys i Danmark;"Thomas Helmig tager vist ikke skade af lidt sol. Rammstein er ikke Thomas Helmig.

Onsdag smeltede det tyske metalband på dansk grund igen.

Som i Parken for tre år siden krydsede de grænsen på en af årets længste dage, og det blev solen i stedet for showet, der blændede publikum i Aarhus.

Rammstein gik på scenen klokken 20.39. ’Sonne’ kom 22.02. Solen gik ned 22.11. Det var lige ved at blive mørkt, da de sluttede klokken 22.51.

Det var tankeløs timing. Fornuftsstridig planlægning. Nærmest hjernedødt.

Virkede ikke
Rammsteins afsindige arsenal af bomber, røgmaskiner, flammekastere og fyrværkeri havde ringe effekt i den lyse sommeraften, hvor det føltes som knaldperler fra gadens møgunger i stedet for massivt isenkram fra et af Europas mægtigste livebands.

Det hedder mørkeræd. Ikke lysræd. Lydtrykket var ellers så mastodontisk, at de sikkert kunne høre det i Hamborg, og den gebommerlige scenekonstruktion rejste sig majestætisk som en blanding af et æstetisk kernekraftværk og forladt radiostation fra længe før murens fald.
Det lød godt. Det så godt ud. Det virkede ikke rigtigt.

Sporadisk fik ’Mein Herz brennt’, ’Links 2-3-4’ og ’Radio’ fat i publikum, men de kunne ikke holde grebet i forsamlingen, og i lange perioder stod folk bare og stod.

Føles ordinært
Den musikalske strækmarch trampede næsten helt igennem, da ’Du hast’ blev sparket fra scenen. Næsten.

Det var Rammsteins ottende danske optræden siden 2010, og som de mange aldrende hovednavne på nyligt overståede Copenhell, så har vi set dem så mange gange, at det ekstraordinære efterhånden føles ordinært.

Men man bliver nu aldrig træt af at se Till Lindemann, der fylder 60 i januar, fyre op under den sorte gryde til tonerne af ’Mein Teil’.

Kom tilbage i august næste gang. Vi lukker jer ikke ind i juni. Så kan I stå derude og banke på.";Rammstein ;1;0;M;;;;;
https://ekstrabladet.dk/musik/koncert_anmeldelser/chok-kongen-knuste-ikonerne/9304987;19. juni 2022;3;”chok-kongen-knuste-ikonerne/9304987;King Diamonds djævelske Mercyful Fate genopstod og gjorde det onde ved Iron Maiden på Copenhell;"Iron Maiden og Mercyful Fate var med til at starte metalgenren. Sent lørdag lukkede de Copenhell.

I skumringen lød Iron Maiden som heavy light på hovedscenen, og englændernes kostumebal med kulisseskift føltes indledningsvis som et tomt ritual.

Brugen af rekvisitter tangerede det tåbelige, så man ville ikke være blevet overrasket, hvis en bande havenisser var kommet ind fra højre for at kædedanse.

Men så skete der noget. Altså musikalsk.

Da mørket faldt på en time inde i showet, mindede ’Fear of the Dark’ om Iron Maidens gammelkendte kvaliteter, men det eneste, man egentlig var bange for, var, at Bruce Dickinsons bukser ville sprænge i skridtet. Resten af koncerten bød på en række klassikere, der er elskværdige som veteranernes kæledyr, Eddie.
Schlagerne er omtrent 40 år gamle. De holder endnu. Det gør Iron Maiden ikke. Okkult midnatsmesse
Kort før midnat blev det både kult og okkult, for Mercyful Fate gjorde comeback på Hades.

Metallica er blandt talrige bands, der er inspireret af københavnernes diabolske uhyrligheder, og både Lars Ulrich og James Hetfield så da også kisteglade med fra siden af scenen, mens Mercyful Fate genopstod på chokerende effektfuld vis. King Diamonds halsløse vræl er ikke for alle, men vræle det kan galningen altså stadig i vilden sky.
Koncertens overvældende kvalitet var dog det snerrende bid i kongeriffene fra guitaristerne Hank Shermann og Mike Wead, men hele kvartetten bag King Diamond spillede forbløffende tight. Faktisk nærmest som besatte.

Aktiv på knoglerne
Vokalisten var naturligvis også aktiv på knoglerne, han benyttede som en slags satanisk luftguitar. Det lyder måske lidt grinagtigt, men hvis Iron Maiden var latterlige, så var Mercyful Fate latterligt gode.

Repertoiret havde de primært hentet fra deres to berømte, berygtede og bestialske album ’Melissa’ og ’Don't Break the Oath’. Der var imidlertid også en ny, lang og ganske hæderlig skæring på sætlisten med titlen ’The Jackal of Salzburg’.   

Sjakalen fra Hvidovre alias Kim Bendix Petersen alias King Diamond hylede ’Evil’ mod slut, og lige der lød det, som om han havde opfundet ondskab.

Det var i hvert fald ondskabens triumf. Sådan smækker man porten til Copenhell i.";King Diamonds ;1;;M;;;;;
https://ekstrabladet.dk/musik/koncert_anmeldelser/unikt-torden-fra-blaa-himmel/9304817;18. juni 2022;5;”unikt-torden-fra-blaa-himmel/9304817;Det amerikanske metalband Mastodon buldrede og bragede fænomenalt på Copenhells hovedscene;"Mastodon er musikalske mastodonter, men popularitetsmæssigt er de knap så store.

Ikke desto mindre var det på Copenhells mægtige hovedscene, at det amerikanske orkester blev sat til at underholde tidligt lørdag aften, og det endte faktisk med en forbavsende stor oplevelse forholdene taget i betragtning.

Mastodon formåede at gøre scenen mindre ved hjælp af en nærværende, virtuos og koncentreret indsats, der cementerede bandets status som et af årtusindets mest spændende, kreative og fængslende metalnavne.

Psykedelisk drøm
Gruppen fra Atlanta, Georgia spiller som en psykedelisk drøm, mens de trækker det eventyrlige og poetiske ind i deres episke kompositioner, uden der går Harry Potter i den.

Det er snarere Moby Dick. Og Mastodons alt for korte sæt bølgede frem og tilbage. Mest frem.

‘Pushing the Tides’, ‘Teardrinker’ og ‘The Crux’ fra kapaciteternes seneste megaopus, ’Hushed and Grim’, skyllede uimodståeligt ind over pladsen, der trues af skybrud og tordenvejr efter midnat.

Det kom allerede, da ekvilibristerne sluttede med buldrende ’Blood and Thunder’.

Mastodon har altid stræbt efter det umulige. Og gjort det umulige. På Copenhell gjorde de det igen.";Mastodon;1;;M;;0;Metal;;
https://ekstrabladet.dk/musik/koncert_anmeldelser/helte-saboteret-paa-hovedscenen/9304673;18. juni 2022;4;”helte-saboteret-paa-hovedscenen/9304673;"The Hellacopters kæmpede med lydudfald og publikum, men svenskerne rockede alligevel Copenhell
";"The Hellacopters laver mere medrivende rock’n’roll end stort set alle andre bands i solsystemet.

Det har danskerne bare aldrig opdaget.

Lørdag eftermiddag indtog de svenske rockhelte Copenhells hovedscene, og der var ikke halvfyldt på betonarealet. Heller ikke kvartfyldt.

Det skulle naturligvis ikke forhindre The Hellacopters i at flashe formatet i solen. Men det skulle tekniske problemer.

Lyden gik et par gange i starten, men da først højttalersystemet var blevet genstartet efter en kort pause, kickstartede kvintetten også koncerten for alvor.

Ingen steder hjemme
Guitaristen Dregen havde sin dårlige fod i en støttestøvle. The Hellacopters sparkede røv alligevel.Sangene fra deres forrygende nye comebackalbum, ’Eyes of Oblivion’, kunne sagtens klare konkurrencen i et sæt, der var spækket med numre, som har klassikerstatus inden for genren.
I hvert fald i Göteborg, Stockholm og Gävle.

Garagebandets fræsende musik hører ikke hjemme på en hovedscene. Det hørte slet ingen steder hjemme, at den kæmpemæssige sceneproduktion fra aftenens hovednavn, Iron Maiden, allerede stod som et truende monster bag The Hellacopters.

De kunne spille akustisk på Mars en tirsdag formiddag, og det ville blive fedt i en eller anden grad, men man forstår godt, hvis de ikke føler sig velkomne i Danmark længere.";The Hellacopters ;1;0;M;;;Metal;;
https://ekstrabladet.dk/musik/koncert_anmeldelser/kaempe-kiks-ikke-gode-nok/9300136;15. Juni 2022;3;”kaempe-kiks-ikke-gode-nok/9300136;Mænd blev drenge igen, da Dizzy Mizz Lizzy dumpede manddomsprøve på Copenhells megascene;"Dizzy Mizz Lizzy på Copenhell?!

Det virker måske umiddelbart logisk som at præsentere Slipknot på Langelandsfestival, men der var faktisk mening med galskaben. Sådan da.

Drengene, der har planetens mindst seje bandnavn, blev mænd på comebackalbummet ’Forward in Reverse’ fra 2016, og to år gamle ’Alter Echo’ er jo næsten metal.

Ikke desto mindre virkede det som noget af en manddomsprøve, da Dizzy Mizz Lizzy tidligt onsdag aften indtog metalfestivalens massive hovedscene. Den bestod de ikke.

Lagde hårdt ud
Det begyndte ellers glimrende, for trioen lagde hårdt ud med to af deres stærkeste og tungeste sange, ’In the Blood’ og ’I Would If I Could But I Can’t’.

Derefter ville de stadig gerne, men de kunne ikke rigtigt. Tekniske problemer i introen til sættets tredje nummer, ’Brainless’, blev fikset i en fart, og alligevel var afbrækket nok til, at koncerten mistede momentum, inden den for alvor var kommet i gang.
Stort anlagte ’Amelia’, der strakte sig over 18 minutter, gik hen over heavyhovederne, mens afdæmpede ’The Middle’ nok levede op til publikums fordomme om Tim Christensen.

Mangler format
Det er altså primært en anden slags ballademagere, der færdes på Refshaleøen, og de ville hellere have dagens hovedret fra Metallica end lunken opvarmning.

Dizzy Mizz Lizzy har i nogen grad udvandet deres brand ved at optræde overalt i år, men det gør til gengæld, at de fremstår enormt sammenspillede.

I forhold til internationale forbilleder som Mastodon, der er på Copenhell lørdag, og Gojira, der burde have været her, men i stedet er i K.B. Hallen om en måned, savner danskerne altså ekvilibrisme og elementært format.

Dizzy Mizz Lizzy underholder i øvrigt på Langelandsfestival senere på sommeren.    ";Dizzy Mizz Lizzy;1;;M;;;;;
https://ekstrabladet.dk/musik/koncert_anmeldelser/klaphat-kom-30-aar-for-sent/9299824;15. Juni 2022;2;”klaphat-kom-30-aar-for-sent/9299824;Suicidal Tendencies lød mere døde end levende, da veteranerne åbnede Copenhells hovedscene;"Størstedelen af grupperne på Copenhells største scene har det tilfælles, at deres storhedstid er flere årtier bag dem.

Metallica, Iron Maiden og Judas Priest kan dog stadig levere på en god aften. Det kan Suicidal Tendencies ikke. Og veteranerne havde en dårlig dag, da de åbnede hovedscenen onsdag eftermiddag.

42 år efter bandet blev dannet i Los Angeles, var deres engang så banebrydende fusion af hardcore, skatepunk, funk og thrash lige til skraldespanden.

Suicidal Tendencies er fra bydelen Venice, der er kendt for strandpromenaden, og de spillede, som om de var på badeferie. 

Tomme paroler
Lydbilledet flagrede, så man skulle tro, at en tropisk orkan blæste på tværs af pladsen, men bortset fra Mike Muirs prusten, var der vindstille.

Sangeren, som fylder 60 næste år, er eneste tilbageværende medlem fra bandets originalbesætning, og der var heller ikke meget tilbage af Suicidal Tendencies’ ustyrlige intensitet. Momentvis fik man imidlertid en fornemmelse af, hvad de kunne dengang i 1980’erne, da sekvenser i knap 40 år gamle ’Subliminal’ fik fadøllet til at skvulpe lidt i bægeret hos det ellers med god grund ret flade publikum.
Mike Muirs paroler om personlig udvikling for outsidere var som altid lommefilosofi, der klingede endnu mere tomt end musikken, og hans evindelige opfordring til folket om at brøle ’Suicidal!’, ’Suicidal!’, ’Suicidal!’ kunne man sagtens blive livstræt af.      

Suicidal Tendencies spillede kun 49 minutter, men det var rigeligt, og efter årtier med tendenser til selvmord er de mere døde end nogensinde.";Suicidal Tendencies;1;;;;;;;
https://ekstrabladet.dk/musik/koncert_anmeldelser/comeback-aldrig-vaeret-vildere/9284261;04. juni 2022;3;”comeback-aldrig-vaeret-vildere/9284261;Gendannede Kashmir lyder bedre end nogensinde, men de er stadig så usexede, som rock kan blive;"Efter Cheff Records havde leveret en stangbacardi festforestilling i solen på NorthSide tidligt lørdag aften, kunne man jo sagtens frygte, at det ville blive noget af en kold tyrker med Kashmir i skumringen.

Fuldskæg er nok det nærmeste, et af landets kedeligste orkestre kommer skæg fuldskab, men den gendannede kvartet rockede med højere promille end frygtet, og deres sæt gjorde i hvert fald ikke alle ædru ved hovedscenen i Aarhus.

Kashmirs samspil fremstod bestyrket og modnet i forhold til de gode gamle dage, hvor de ikke var særligt gode, så københavnerne er vist ikke kun tilbage på grund af pengene.

De gjorde sig i hvert fald fortjent til dem.

Kollektiv nostalgi
Favoritter som 'Mom in Love, Daddy in Space', 'Graceland’ og afsluttende 'Rocket Brothers' fremkaldte fællessang og en stemning af kollektiv nostalgi, men så snart koncerten blev krævende, krævede Kashmir for meget af et publikum med koncentrationsevne som spædbørn.

Bandet spiller fortsat rock for folk, der ikke kan lide rock’n’roll, men de rockede igennem på ’She's Made of Chalk’ og ’Leather Crane’, som nød godt af en nyfunden tyngde, de har tilfælles med den aktuelle udgave af deres gamle rivaler i Dizzy Mizz Lizzy.

Kashmir er sexede som matematik, og hvis de var en øl, ville den være alkoholfri.

Ikke desto mindre har de haft godt af at ligge på fad nogle år, og hvad skal det ikke ende med, hvis de holder en endnu længere pause næste gang?
";Kashmir;1;0;M;;;;;
https://ekstrabladet.dk/musik/koncert_anmeldelser/fladpandet-roevballepop/9284260;04. juni 2022;1;”fladpandet-roevballepop/9284260;Cheff Records dunkede bunden helt ud af NorthSide med bevidstløs studenterfest på hovedscenen;"Er man i festhumør, skal man bare ringe til Cheff Records.

Tidligt på aftenen parkerede popkollektivet partybussen på NorthSide og trak studenterhuen, klaphatten og kasketten helt ned over den aarhusianske festival.

Stemningen tangerede drukkaravanen Grøn, mens det bæredygtige arrangement tog bad i en folkekær blanding af sprut og sol.

På hovedscenen demonstrerede TopGunn, Kidd, Klumben og Eloq timing som en af de branderter med dødt blik, der slingrer mod exitskiltene i et gudsforladt korstog, og kvartettens bevidstløse levering indikerede, at de må have øvet mindst et kvarter for at levere fem kvarters underlødig underholdning.

Arme og håndklæder
Indbyrdes kemi havde gutterne intet af, men så var det herligt, at de kunne falde tilbage på et sceneshow, der primært bestod af en storskærm, som havde nul effekt i solen.

Cheff Records viftede trods alt også med armene og af og til med både arme og nogle håndklæder. Folket slog jysk rekord i selfier til tonerne af dancehall på dåse og infantile sommersange om røvballer, penge og nogle andre røvballer og flere penge.
’Bare dans’, ’Kongens have’, ’Fetterlein’, ’Nik & Jay’, ’Ik lavet penge’, ’Buongiorno’ og de kunne desværre blive ved.

Men da Cheff Records endelig var ved at være færdige, proklamerede TopGunn:

- Vi kom for at lave en fest og ikke for at få gode anmeldelser!

Det lykkedes jo perfekt.";Cheff Records;1;0;M;;;;;
https://ekstrabladet.dk/musik/koncert_anmeldelser/jesus-skete-det-lige/9284259;04. juni 2022;4;”jesus-skete-det-lige/9284259;Saveus sendte NorthSide lidt tættere på himlen med nærmest mirakuløs koncert i eftermiddagssolen;"Så kom solen. Og så kom Saveus og reddede os med musikken.

Begge føltes som et fatamorgana efter et par dage med en altoverskyggende tilstand af formørkelse på NorthSides festivalplads.

Da Martin Hedegaard satte sig ved pianoet og startede ’Church Full of Bad Men’, virkede det som en vækkelse, og mens han ikke helt kunne udfylde rollen som musikalsk jesusfigur gennem popgudstjenestens fem kvarter, så nøjedes vi gerne med niveauet fra en af disciplene.

Gospelkor er nok det eneste, han har tilfælles med Nick Cave, men nærmest mirakuløst gav han faktisk en mere medrivende koncert end rockguden foran en langt større skare ved hovedscenen.

Gentog kunststykke
Med en rødglødende indsats på Roskilde Festivals mægtige Orange har han tidligere bevist, at han kan erobre de helt store græsarealer, og i Aarhus gentog han kunststykket på målbevidst og indtrængende vis.Martin Hedegaard vil noget med sin musik, hvilket jo er forfriskende anderledes nu om stunder.
Man kunne simpelthen mærke ham, og på NorthSide, der også er kendt som DM i snak om ingenting, fik han publikum til at koncentrere sig om noget andet end dem selv.

Saveus’ ambitioner er måske nok større end evnerne, og jydens univers kan virke postuleret, men ildsjælen brænder for sagen. Ofte brændte han også igennem.

Midtvejs i sættet holdt intensiteten en pause, der var velfortjent. Den gjorde comeback mod slut, hvor Martin Hedegaard blev båret på publikums hænder under ’Levitate Me’, der vitterligt lettede.

Man kan snart anmelde ham uden at nævne ’X Factor’.";Saveus;1;0;M;;;;;
https://ekstrabladet.dk/musik/koncert_anmeldelser/jysk-idioti-topnavn-saboteret/9281908;03. juni 2022;3;”jysk-idioti-topnavn-saboteret/9281908;Legendariske Nick Cave blev skamferet af ulideligt publikum og kummerlig lyd på kuldslået NorthSide;"På en trøstesløs torsdag i Aarhus med ungdomspop fra Jada, Jung og Drew Sycamore indtog rockkoryfæet Nick Cave forblæste NorthSide som Den store stygge ulv i en jysk hønsegård.

Men det var hønsene, der åd ulven. Eller de hakkede ham i hvert fald i stykker.

64-årige Nick Cave blev seneste offer for NorthSides ustandseligt kaglende publikum, der tilmed overdøvede legenden, da han sang sit hjerte ud ved pianoet under smertelige ’I Need You’, som kredser om hans teenagesøns død i en faldulykke.

Så bliver det ikke mere uværdigt.

Lydmanden gjorde også sit for at sabotere showet, og især i første halvdel af den lidt over to time lange seance lød Nick Cave & The Bad Seeds uanstændigt uldent og skramlende.  

Engageret indsats
I tænderklaprende kulde varmede det heller ikke, at den garvede australier havde sammensat en overraskende outreret sætliste, der ikke ligefrem var festivalvenlig.

Det var primært en optræden for de tre forreste rækker. Sporadisk nåede han længere ud. En time inde i koncerten bragede ’Tupelo’ igennem idiotien, mens Nick Cave smed med inventaret, og det omsider begyndte at både ligne og lyde af noget.
’Tupelo’ handler om Elvis Presley, men selv hvis kongen tonede frem i rampelyset, ville undersåtterne kæfte op om ingenting.

Nick Cave kæmpede ellers for at få ørenlyd med en engageret og energisk indsats, der dog led noget under, at det var en turnépremiere, hvor rusten var længe om at blive banket af.

’Higgs Boson Blues’ hævede sig nærmest mirakuløst over pladsen, men generelt slingrede Nick Cave omtrent ligeså meget som de plørefulde publikummer, der langsomt sivede fra hovedscenen.

Forhåbentlig kommer de ikke tilbage i morgen.";Kashmir;1;0;M;;;;;
https://ekstrabladet.dk/musik/koncert_anmeldelser/haabloest-doemt-til-at-gaa-galt/9281905;02. juni 2022;2;”haabloest-doemt-til-at-gaa-galt/9281905;Jung formåede ikke at få tre radiohits til at vare fem kvarter under intetsigende koncert på NorthSide;"For et par år siden var Jung pludseligt slået igennem, inden man nåede at blinke. Eller blitze.

Trioen forsvandt nærmest lige så hurtigt, da de udgav sidste års ’Forfra forbundet’, som var en dårlig kopi af debuten.

På grund af pandemien kan de først nu høste succesen fra 2020 på festivalerne, og det blev ingen succes tidligt torsdag aften på NorthSides hovedscene.

Koncerten udviklede sig til en for nye bands så klassisk festivaløvelse, der går ud på at få tre radiohits til at fylde fem kvarter.

Det var dømt til at gå galt, og galt var lige, hvad det gik.

Karisma søges
I efterårsvejret gjorde Jung det ikke nemmere for sig selv ved at have et sceneshow bestående af frontmand Jonas Jungs tænderskærende grimasser og bøvede dansetrin.

De andre i orkesteret har karisma som sultestrejkende veganere med influenza. Der var kort sagt ikke letpåklædte dansere, halsløse sabelslugere eller andet effektfuldt cirkusgøgl til at aflede opmærksomheden fra alle de sange, som ikke var hits, og under balladerne ville selv en mopset Tina Dickow på kor have lyst seancen op.
40 minutter inde i koncerten kom ’Blitz, baby’ endelig og forstyrrede de efterhånden plørefulde jyder på snakkefestivalen, men selv Jungs ørehængere savnede basal gennemslagskraft under et intetsigende optrin.     

Glemt hurtigere end deres gennembrud.
";Jung;1;0;M;;;;;
https://ekstrabladet.dk/musik/koncert_anmeldelser/stor-bommert-helt-malplaceret/9272743;27. maj 2022;2;”stor-bommert-helt-malplaceret/9272743;"Andreas Odbjerg og især Tobias Rahim leverede små oplevelser på alt for små festivalscener i Jelling
";"Tobias Rahim er på alle måder en stor mand.

På Jelling Musikfestival kunne man dog hverken rigtigt se eller høre ham, da den største stjerne i dansk pop lige nu gik på festivalens næstmindste scene.  

Tobias Rahim var åbenlyst fejlplaceret, og det gik lige så åbenlyst udover oplevelsen for en publikumsskare, der måtte mase og mase noget mere for bare at få et glimt af giganten.

Aarhusianerens hits stikker noget ud i hans mere nedtonede katalog. Det gjorde de også i Jelling. Eller ’Jellinge’, som han blev ved med at kalde det.

Koncertens første halve time bestod primært af nedtonet calypsopop, der aldrig forplantede sig i en folkemængde, som bedre forstår, når tingene er overgearede.

De døsige vibrationer havde ingen effekt, men det havde ’Stor mand’, ’Mucki Bar’, ’Burhan G’ og ’Når mænd græder’ så sandelig, til trods for at de blev leveret flagrende i en uortodoks, hjemmelavet og vildt usammenhængende koncert. 
Vanvid og storhedsvanvid
Umiddelbart før Tobias Rahims malplacerede roderi optrådte hans makker Andreas Odbjerg på festivalens næststørste scene blot et dåseølskast væk.
Den populære fynbos mange fans kunne ikke klemmes ind under teltdugen, og hans begejstring kunne næsten heller ikke:

- Jeg er født med storhedsvanvid, men det her er overvældende! jublede hitmageren. Andreas Odbjerg har nogle gode melodier. På godt og ondt lyder hans afblegede soul og kulørte dansktop bare som noget, man har hørt med Elton John eller i Melodi Grand Prix. Eller MGP.
Det er for kalkuleret til at gøre indtryk, men ’I morgen er der også en dag’ fik folk til at kaste sig i armene på hinanden. Den er blevet en nyklassiker. Der skal ikke så meget til nu om stunder.

Komplet bananas
Andreas Odbjerg og Tobias Rahim sang naturligvis ’Stor mand’ sammen. Publikum sang naturligvis med.

Det var helt afsindigt, og selv den store mand glemte at være cool og måtte bare grine hovedrystende af en forsamling, der gik komplet bananas.

De væltede rundt oveni hinanden, så hvis der stadig var corona, ville alle være blevet smittet. I stedet er de smittet med popfeber af Andreas Odbjerg og Tobias Rahim.

Enkelte er immune.";Tobias Rahim & Andreas Odbjerg;1;0;M;To kunstnere i én, så ved ik om gruppe tæller;;;Jelling Musikfestival;To kunstnere i én, så ved ik om gruppe tæller
https://ekstrabladet.dk/musik/koncert_anmeldelser/for-godt-til-at-vaere-sandt/9269750;26. maj 2022;5;”for-godt-til-at-vaere-sandt/9269750;The Minds of 99 cementerede deres status som landets førende livenavn med superkoncert i Jelling;"The Minds of 99 lagde ud med ’Vi vokser’, hvilket er lige, hvad de gør.

Københavnerne er blevet Danmarks største band, og mens regnen silede ned over Jelling Musikfestival op mod midnat, var man glad for, det ikke var Carpark North eller noget endnu værre, der er stukket af med det hele.

De største herhjemme er for en gang skyld også de bedste, så den massive skare foran hovedscenen ville skide på, at det pissede ned, mens The Minds of 99 foldede deres poetiske elektrorock forbilledligt ud i aftenkulden.

Festivalens drivvåde ansigter lyste af ren lykke. Det var festival, når det hele giver mening. Det var næsten for godt til at være sandt.

Niels brænder
The Minds of 99 er eksploderet op i stadionstørrelsen uden at miste ånden. De stortrives faktisk, når der er himmelhøjt til loftet.

Gruppens 90 minutter lange sæt i Jelling emmede af inderlighed, nærvær og selv sanselighed personificeret ved frontmand Niels Brandt. Glem alt om Steffen Brandt. Nu er det Niels, der brænder igennem. Oppe foran var der ekstatisk efterskolefest. Nede bagved kunne gamle fans af TV-2 og Nephew få troen tilbage på musikken, og ungdommen har fået et orkester, de tør tro på.
The Minds of 99 samlede pladsen med sange, der er ved at sætte sig fast i nationens bevidsthed. De betyder noget. De gør en forskel. Vi tager dem med os.

Lige ud i mørket
Der blev ikke sunget med. Der blev skrålet med, når bandet spillede ’Emil’, ’Som fluer’, ’Under din sne’, ’Ung kniv’, ’Hurtige hænder’ og alle de andre.

Visuelt var storskærmsshowet slående i forlængelse af triumfen i Parken og forårets historiske indendørsturné, og vellyden væltede bare lige ud i mørket tilsat den selvfølgelige arrogance, der følger med, når det bare kører.

Det var den første af blot fire festivalkoncerter, som The Minds of 99 giver denne sommer. Der er noget at glæde sig til på NorthSide, Tinderbox og Smukfest.

Det kan kun blive kæmpestort.  ";The Minds of 99 c;1;0;M;;;;;
https://ekstrabladet.dk/musik/koncert_anmeldelser/nu-river-de-sgu-vega-ned/9244035;08. maj 2022;5;”nu-river-de-sgu-vega-ned/9244035;Det amerikanske band Low nedbryder rocken på mageløs vis og tager resten af verden med i faldet;"At et midaldrende mormonsk ægtepar fra Minnesota laver noget af tidens mest grænsesøgende, enestående og besættende rockmusik, er ikke så mange klar over.

Men det gør de altså.

Alan Sparhawk og Mimi Parker har kaldt sig Low i knap 30 år, og duoen har aldrig været bedre end på monumentale ’Hey What’, som Ekstra Bladet kårede til årets album i fjor.

Lørdag var Low tilbage i København, hvor de med vanlig kompromisløshed lagde ud med at spille stort set hele ’Hey What’.

Eller de fortolkede den faktisk snarere, for pragtværkets dommedagslignende lavine af mismod savnede studieversionens digitale overhaling af massiv hvid støj, og det skulle man lige vænne sig til.

Den elektriske stol
Snart faldt materialet dog anderledes nænsomt på plads med parrets vokalharmonier som en underskøn oplevelse, der tilsat religiøs overbevisning betonede den skælvende alvor i Lows minimalistiske og alligevel maksimalt følelsesladede sound.

Bandets underliggende sadisme brød ud i en øredøvende kakofoni, da Alan Sparhawks magtfulde riff på ’Days Like These’ fik balkonen til at ryste, så man lige nåede at tænke, ’nu river de sgu Vega ned’.
Frontmanden kan fremstå som Neil Young & Crazy Horse (gruppen - ikke indianeren) i den elektriske stol, og han nyder det ligefrem.
’Hey What’ dekonstruerer rocken og kredser om civilisationens forfald i særligt USA, men Low var langt nede længe inden Donald Trump, Greta Thunberg og George Floyd.

Koncertens anden halvdel bestod af udvalgte sange fra bandets omfattende katalog, og efter flere optrædener på Loppen og i Lille Vega gennem årene var det en forløsning omsider at høre deres ældre repertoire i Store Vega med højt til loftet.

Nøglenumre som ’No Comprende’, ’Plastic Cup’ og ‘Monkey’ åndede frit og foldede sig ud på en aften, hvor Low vitterligt kom til sin ret.

De laver musik til apokalypsen. Det er musik til lige nu.";Low;1;0;;;0;;;
https://ekstrabladet.dk/musik/koncert_anmeldelser/efter-50-aar-forrykt-aften-paa-dr/9234549;01. maj 2022;4;”efter-50-aar-forrykt-aften-paa-dr/9234549;Den legendariske duo Sparks slap galskaben løs gennem knap to timer lang popkabaret i København;"Tænk at vågne hver morgen og være Sparks.

Det har de californiske brødre Ron og Russell Mael gjort siden 1972, og hvis ikke det var fordi, det var sandt, så ville man tro, det var løgn.

50 år med noget af popverdenens mest gakkede, excentriske og idiosynkratiske musik kan drive enhver til vanvid, og Sparks var da heldigvis også stadigt tossede, da de troppede op i Koncertsalen hos DR.

Tilsat noget nær pletfri professionalisme præsenterede makkerparret en næsten to timer lang popkabaret i et univers, hvor det ikke stikker ud, når en kærlighedssang hedder ’I Married Myself’.

Sparks’ flair for slapstick blev lige slap nok under antikke ’Wonder Girl’, men generelt var sættet stramt sammensat, og de to hovedpersoner havde en kyndig kvintet bag sig.

Hysterisk falset
Russell Mael har fortsat styr på sin hysteriske falset, men endnu mere imponerende var det faktisk, at han spjættede omkring, så det virkede fornuftstridigt, at sangeren er 73.

Storebror Ron Mael sad som altid urokkelig bag pianoet med sit Hitler-agtige moustache og lignede en permanent utilfreds gnavpot. Sådan skal det bare være. Sparks’ barokke blanding af glamrock, pop og klassisk har altid insisteret på det aparte, så deres gamle materiale fra storhedstiden i 1970’erne er nært beslægtet med nyere album som pragtfulde ’Lil' Beethoven’ fra 2002 og sidste års karakteristiske ’A Steady Drip, Drip, Drip’.
Få andre end Sparks kunne nok finde på at kultivere en satirisk og enerverende hyldest til kunsten at slå græs og kalde den ’Lawnmower’.

Mod slut rejste Ron Mael sig og dansede fuldkommen forrykt til ’The Number One Song in Heaven’, og bagefter rejste publikum sig til det ekstatiske hit ’This Town Ain’t Big Enough for Both of Us’.

Fanskaren overvældede Sparks med klapsalver før ekstranumrene. Bifaldet var vist mindst lige så meget for karrieren som for koncerten.

I længden har kultbandets sange en tendens til at lyde ens, men de lyder immervæk kun som Sparks.

Der er ingen som dem. Hver dag. Hele året. År efter år efter år.";Sparks;1;0;M;;;;;
https://ekstrabladet.dk/musik/koncert_anmeldelser/som-forvandlet-i-royal-arena/9232019;29. april 2022;4;”som-forvandlet-i-royal-arena/9232019;A-ha genopfandt debutalbummet ’Hunting High and Low’ under moden koncertoptræden på Amager;"Hvis man primært kendte A-ha fra ’Take On Me’ og havde forvildet sig ind i Royal Arena i en brandert, så havde man næppe opdaget, det var trioen, der stod på scenen, før de spillede verdenshittet til sidst.

Gruppen har for længst udviklet deres lyd fra teenagepop til voksenmusik, og underholdningen var lige så moden som nordmændenes taknemmelige publikum under et relativt sjældent danmarksbesøg i hovedstaden.

I en todelt koncert spillede A-ha hele det 37 år gamle debutalbum, ’Hunting High and Low’, i andet sæt, mens første afdeling bestod af udvalgte sange fra veteranernes repertoire.

To gedigne nye numre, der udgives på den kommende koncertfilm og liveudgivelse, ’True North’, understregede, at bandets grundlæggende musikalitet og håndværksmæssige kvaliteter generelt er noget undervurderede.

Fjeldenes Orbison
I en alder af 62 er Morten Harkets falsetvokal i fin stand, og han slap godt fra at lyde som fjeldenes svar på Roy Orbison, da A-ha serverede deres behjertede fortolkning af Carole Kings klassiker ’Crying in the Rain’.

D’herrers reserverede fremtoning gav påmindelser om dokumentaren ’A-ha: The Movie’, der viser, at ungdomsvennerne fra Oslo egentlig ikke bryder sig om hinanden længere, men trods en kølig kemi i rampelyset, så glødede begejstringen blandt fanskaren. Sangene fra ’Hunting High and Low’ blev præsenteret i en anderledes rækkefølge end på den gamle storsællert. Det var dog ikke den eneste markante ændring.
Albummets kunstige og nærmest kitschede produktion, som er så typisk for 1980’erne, var afløst af en anderledes tidløs indpakning, og en mere organisk, fyldig og storladen sound klædte vitterligt materialet.  

Op mod et stilrent sceneshow med effektfuld brug af megaskærm foldede numrene sig indtagende ud, og særligt titelsangen funklede stilfærdigt med publikum på forbavsende hæderligt kæmpekor.  

Generelt var det mere end bare nostalgi, men som ekstranummer kunne det ikke blive mere nostalgisk, da den I ved nok lød som dengang for længe siden, hvor dem i salen var teenagere.
";A-ha;1;0;M;;;;;
https://ekstrabladet.dk/musik/koncert_anmeldelser/grotesk-skuffelse-i-royal-arena/9204408;07. april 2022;4;”grotesk-skuffelse-i-royal-arena/9204408;The Minds of 99 var gode, men ikke gode nok, da magien manglede under professionel turnépremiere;"The Minds of 99 gav en fuldkommen ekstatisk koncert i Parken i september.

Det eneste problem med den legendariske optræden var, at nu forventer vi jo magi i luften, hver gang de træder ind i rampelyset.

Men magien udeblev, da kvintetten fra København startede massiv danmarksturné på hjemmebane foran 16.000 i en fyldt Royal Arena.

Aftenen blev en anderledes behersket succes for The Minds of 99, der ikke desto mindre understregede, at de er blevet et yderst professionelt liveband, som leverer varen, når der er udsolgt på landets største scener.

International klasse
Efter en afdæmpet indledning meldte publikum sig ind i koncerten under ’K før ærlighed’, og superballaden ’Som fluer’ nåede ud i alle multiarenaens hjørner med nærvær og fællessang.

The Minds of 99 formåede dog ikke endegyldigt at ryste en mærkelig ædruelig fornemmelse af sig, og fanskaren hjalp kun sporadisk gennem små to timer, hvor det føltes, som om de færreste havde fået fri fra arbejde dagen derpå.
Visuelt var showet overbevisende i international klasse med effektfuld brug af lys og storskærme, og når man kan lave glimrende lyd i Parken, så kan man naturligvis få det til at lyde endnu flottere i Royal Arena.
Niels Brandt i bur
I lange perioder lignede Niels Brandt en løve i bur. Den karismatiske frontmand plejer at sprænge rammerne, men på Amager fandt han ikke nøglen.

Vildskaben var bare ikke vild nok. ’Ung kniv’ og ’Det er Knud som er død’ ville gerne, og forsamlingen gik næsten amok. Men kun næsten.

Gruppens første reelle hit, aktuelle ’Under din sne’, har smeltet danskernes hjerter, og Niels Brandt sang den med et triumferende smil, uden kærlighedssangen lagde salen helt ned. Stående klapsalver blev det dog til.  

The Minds of 99 kom aldrig helt ud af Parkens enorme skygge, og ’Alle skuffer over tid’ indhentede dem mod slut.

Sjældent er man gået så skuffet hjem fra så god en koncert.
Det var lillefredag og hverdagsagtigt.";The Minds of 99;1;0;M;;;;;
https://ekstrabladet.dk/musik/koncert_anmeldelser/kaempe-svipser-i-royal-arena/9023126;02. december 2021;3;”kaempe-svipser-i-royal-arena/9023126;Kometerne Jung har for få medrivende popsange og faldt igennem på en af landets største scener;"Miraklernes tid er ikke forbi.

Jung er slået igennem helt uden gimmicks, dikkedarer og bare røvballer i videoerne. Gutterne ser jo ikke engang godt ud. Det er imponerende.

Popgruppen har kun sangene, og det var dem, der skulle bære Jung, da de torsdag indtog Royal Arena til karrierens hidtil største koncert.

Det kunne de ikke, for trioen har ikke ørehængere nok til et ellers relativt kort sæt på 85 minutter, og det sympatiske orkester faldt igennem på en af landets mest prestigefyldte scener.

Tog strømmen
11.000 fans var tydeligvis indstillet på at feste, men Jungs mange ballader var for koncerten, hvad corona er for julefrokoster. Kort sagt dræbende.

Kun i spredte glimt var der tilløb til, at livslysten i Jungs musik blev forløst, og i forhold til bandets løsslupne festivaloptræden i Nibe den forgangne sommer, så føltes det, som om der var alkoholforbud på Amager.’To timer i træk’ og ’Blitz, baby’ boblede uden at boble over, men netop som seancen begyndte at virke lidt medrivende midtvejs, kom der symptomatisk et intermezzo. Man skulle tro, nogen tog strømmen.

Dernæst dukkede sanger Jonas Jung og guitarist Sigurd Boesen passende op blandt publikum på en af tribunerne og spillede ’Kulkælderen’.

Den fungerede hæderligt, mens hundredvis af tændte telefoner lyste arenaen op, og en kåd beundrer var ved at stjæle showet, da hun skamløst filmede sig selv bag frontmanden.  

Underligt statisk
Især under sangene fra det aktuelle album ’Forfra forbundet’, der er floppet fælt i forhold til sidste års succesdebut, ’Blitz’, blev det et problem, at Jungs skrabede sceneproduktion kan være i en stationcar.

Man begyndte at savne nogle halvnøgne dansere, en dværg i trapez eller bare et hajbassin til at peppe affæren lidt op og gøre underholdningen underholdende.

Mod slut i en underligt statisk og til tider nærmest hæmmet koncert flashede Jung deres radiohits fra ’Blitz’, men den var der bare ikke rigtigt ’lige nu, lige her’.

Miraklernes tid er forbi. Forhåbentlig kommer de tilbage.
";Jung;1;0;M;;;;;
https://ekstrabladet.dk/musik/koncert_anmeldelser/historisk-sensationelt-i-parken/8846716;11. september 2021;5;”historisk-sensationelt-i-parken/8846716;"The Minds of 99 skabte euforiske tilstande med mindeværdig kraftpræstation foran 50.000 tilhængere
";"De gjorde det fandeme. Det lykkedes. Og mere til.

På en historisk lørdag aften foran 50.000 i Parken skabte The Minds of 99 en sjælden euforisk folkefest.  

Der var magi i luften. Gåsehud på armen. Sved i armhulen.

Rockbandets magnetiske sanger, Niels Brandt, udtalte i ugens løb, at koncerten egentlig var større, end The Minds of 99 er.

Den blev også bedre, end de er.

Dunkende hjerter
Båret frem af et ekstatisk publikum spillede gruppen over evne. De fik det maksimale ud af deres numre - også dem med minimalt potentiale.

Mange af københavnernes sange stræber efter eufori og lyst til at leve livet fuldt ud. Det er en kliché, men sådan lød det ikke, mens The Minds of 99 leverede budskabet tilsat dunkende hjerter og lysende øjne.Balladen ’Som fluer’ er det tætteste orkesteret er kommet på en dansk generationsklassiker, og den rejste sig bevægende i Parken tidligt i det knap to timer langt sæt, hvor momentummet kun dykkede midtvejs.
Energien blev forløst i ’Ung kniv’, ’Drømmer om livet’ og ’Det er Knud som er død’ med Brandt i uimodståelig skikkelse som forfører og indpisker.

Hvis han var ved at skide i bukserne af skræk, så skjulte han det godt. Sikke en frontmand.

Noget særligt
Både visuelt, æstetisk og lydmæssigt overvandt The Minds of 99 også det enorme og ofte så problematiske stadion med en frygtløs og begavet indsats, hvor gruppen nåede til bageste række på bageste tribune via effektfuld brug af intimscener og storskærme, der vitterligt var store.

Brandt begyndte showet højt hævet over publikum til tonerne af ’Solkongen’, og lige der, kunne man allerede mærke, at det her ville blive noget helt særligt.

Det blev det så.

Publikum gav sig betingelsesløst hen til dansk musiks nye darlings i en grad, så man skulle tro, de ikke havde været i byen i halvandet år.

The Minds of 99 er de nye Nephew og de nye TV-2 i en ny tid, der tilhører dem.

Den oplevelse glemmer de fem i The Minds of 99 aldrig. Det gør de 50.000 andre i Parken nok heller ikke.";The Minds of 99;1;0;M;;;;;
https://ekstrabladet.dk/musik/koncert_anmeldelser/helt-dizzy-tilbage-til-idiotien/8829347;04. september 2021;4;”helt-dizzy-tilbage-til-idiotien/8829347;Dizzy Mizz Lizzy hævede sig over tåbelig festivalplads med professionel indsats på Refshaleøen  ;"Det er tid til en musikquiz. Hvor er man, når følgende sker?:

- Der er køer til mad, alkohol og toiletter.

- Personer i shorts vælter plørefulde rundt med forfrysninger, fordi de har glemt, det bliver koldt, når solen går ned.

- Der knevres, ævles og kæftes op, så musikken overdøves.

Det korrekte svar er naturligvis…. På festival!

Ryste knolden
Tilbage Til Live mindede om, hvad vi ikke har savnet, men endagsfestivalen i København mindede også om, hvad der får relativt voksne mennesker til igen og igen at betale for ovenstående idioti - god musik.

Den leverede Dizzy Mizz Lizzy med en professionel og ret rutinepræget indsats. Rock’n’roll bliver de aldrig, men de har lært at rocke.

Tunge ’In the Blood’ og ’California Rain’ fra sidste års ‘Alter Echo’ var vægtige og vældige i aftenkulden.
Trioen flirter med progressiv metal inspireret af internationale topnavne som Gojira og Mastodon på langstrakte ’Amelia’, der gik henover snakkehovederne, som bare ville ryste knolden til de gamle numre.
Dem fik folket naturligvis til sidst i versioner, der indikerede, at heller ikke bandet selv er trætte af ’Waterline’ og ’Silverflame’ endnu.   

Gennemgående havde Dizzy Mizz Lizzy dog svært ved at fastholde skarens interesse, og gruppens pletfri tilgang til metieren gjorde, at det ofte føltes, som om man streamede koncerten på storskærm.

Vel at mærke i flot kvalitet. Mens der i stuen stod en knevrende fulderik i shorts og ledte efter en kø.";Dizzy Mizz Lizzy;1;0;M;;;;;
https://ekstrabladet.dk/musik/koncert_anmeldelser/hold-kaeft-nogle-klaphatte/8775786;14. august 2021;2;”hold-kaeft-nogle-klaphatte/8775786;Cheff Records serverede plat hitparade for plørefuldt publikum på ØreSound Festival i København;"ØreSound har scoret et par sjældent sete og yderst populære navne til festivalens plakat.

På papiret lignede det måske nogle scoop. Det gjorde det ikke i virkeligheden.

Torsdag for abefesten med B.O.C vild i egen jungle, og lørdag var det så et andet halvgammelt slæng med platugler, der holdt et party, som ikke holdt en meter.

Cheff Records med Kidd, TopGunn, Klumben og Eloq serverede indholdsløs hitparade på en plørefuld festivalplads, hvor solen tittede frem bag scenen, og publikum minsandten dukkede op foran den.D’herrers dumflade blanding af dancehall og pop er musikalsk som et gorillahegn, og kun undtagelsesvis kunne man spore et groove under deres ligblege sound, da Kidds ’Bare dans’ og aktuelle kæmpehit, ’Buongiorno’, fik aktiveret måsen på de fleste.
TopGunn fik publikum til at synge, ’du har en kæmpe røv’. Så var niveauet ligesom lagt.

Meget bedre blev det sjældent, men der blev alligevel festet helt fjoget til ikke mindst ’Fetterlein’, ’Faxe Kondi’ og ’Ik lavet penge’.

Den koncert kommer de forhåbentlig heller ikke til at lave penge på. Eller damer.
";Cheff Records;1;0;M;;;;;
https://ekstrabladet.dk/musik/koncert_anmeldelser/ploerefuld-saboterer-koncert/8771888;12. august 2021;2;”ploerefuld-saboterer-koncert/8771888;Gilli drak sig helt i hegnet under vildt kaotisk og højst usædvanlig optræden med B.O.C i København;"Så har man set det med.

Når Gilli er på scenen, ligner den sky stjernerapper normalt et dyr i bur.

Torsdag aften lignede han en festabe, der havde fået alt, alt, alt for meget at drikke.

Dansk musiks måske største hitmager i nyere tid var helt fra koncepterne, da han indtog ØreSound Festival med ungdomsvennerne Kesi og Benny Jamz.

Trioen er tilbage som supergruppen B.O.C, men der var reelt kun to til stede, da slænget gav en yderst sjælden koncert ved Amager Strandpark.

Gilli var nemlig helt væk.

Tog champagne
Showet udviklede - og indviklede - sig til et farcelignende optrin i takt med, at Gilli gik fra at være fuld til plakatfuld, og i showets sidste halvdel forsøgte en åbenlyst irriteret Kesi flere gange at få makkeren til at tage sig sammen ved at råbe ham ind i knolden.

Det hjalp nul.

En overgang hev Kesi sågar en flaske champagne ud af poterne på den stadigt mere dinglende, tørstige og absurd berusede bongkammerat. Gilli saboterede showet med utilregnelig adfærd og timing som en julebrandert, og det gik naturligvis ud over de i forvejen ikke synderligt skarpe sange på bandets aktuelle udspil, ’Mere end musik’, der har tilbragt seks uger på toppen af albumcharten.
Det var mindre end musik, men på sin vis ganske underholdende, og mens Gilli gjorde sig selv komplet til grin, og Jamz klovnede omkring, demonstrerede Kesi i glimt, at han er den mest musikalske og ikke mindst voksne i B.O.C.

Til sidst nægtede den på det tidspunkt uforståeligt snøvlende Gilli at forlade scenen, og konferencier Melvin Kakooza måtte nærmest slæbe en af dansk musiks største stjerner væk fra det måbende publikum.

Kort sagt en forrykt omgang. Selv for rapstandard.";B.O.C;1;0;M;;;;;
https://ekstrabladet.dk/musik/koncert_anmeldelser/afbrudt-samleje-med-suspekt/8665429;;4;”afbrudt-samleje-med-suspekt/8665429;De umodne voksenrappere sprøjtede ungdommen i Nordjylland til under vildt slingrende festorgie  ;"Suspekt har legendestatus i Nibe. De spillede på byens festival hele 13 år i træk frem til 2019.

Så ramte corona, og sidste år måtte bandet blive hjemme.

Søndag aften var raptrioen tilbage i Nordjylland for at lukke den lokale festival-erstatning, Lyden af Nibe. Det gjorde de med manér. Sådan da.

Suspekt startede i suveræn stemningsfuld stil med ’Mer prestige mer pastis’ og ’Proletar (Hvor jeg står)’, men så blændende blev det aldrig igen. Det blev til gengæld alt muligt andet.

Som de kinky stoddere de er, slingrede Suspekt gennem et 65 minutter langt sæt, der udviklede sig til et noget afbrudt samleje. Med mange sange om samleje.

Røvgal single
Det er altså en særlig oplevelse at se 1200 knap nok kønsmodne jyder skråle med på ’Singlepik’.

Kort efter hvinede 600 tøser, ’Vil du med ud og se min pik?’. Vanvittigt. ’Sut den op fra slap’ og ’Dø i Norden’ punkterede orgiet, og gruppens røvgale nye single, ’Popo’, er simpelthen for bøvet.
En overlegen udgave af ’Fang mig i en brandert’ cementerede, at dj’en Rune Rask er Suspekts stjerne. Han lader rapperne Bai-D og Orgi-E stå i rampelyset, men bagmanden stjal showet i skyggen.

Det virkede tyndt, at Tessa ikke blev hængende efter eftermiddagens optræden, så hun kunne rappe med på de to numre, hun har lavet med hjemmedrengene.

I stedet fik Suspekt hjælp af publikum. De var også bedre.

Orgi-E sprøjtede champagne udover flokken under ’Søndagsbarn’. Nordjyderne kastede fadøl den anden vej.

Mon ikke legenderne kommer igen næste sommer?";Suspekt;1;0;M;;;;;
https://ekstrabladet.dk/musik/koncert_anmeldelser/helt-amok-i-fjerde-halvleg/8665402;03. juli 2021;4;”helt-amok-i-fjerde-halvleg/8665402;Alphabeat reddede aftenen på nordjysk festival, hvor publikum gik bananas i plørefuld danserus ;"Efter landsholdets sejr sørgede Simon Kvamms ellers herligt gakkede band Hugorm for at ødelægge feststemningen på Lyden af Nibe.

Mange gik i baren. Nogle gik hjem. Det gik slet ikke.

Så snart Alphabeat ramte scenen lidt over klokken 22 kravlede festivalfolket dog frem fra bag loungeområdets langborde, og så var der ellers dømt bindegalt party i fjerde halvleg.

En kåd gut kravlede sågar op i en af teltets bærende stolper under ’I Don't Know What's Cool Anymore’. Han blev budt velkommen ned af nogle sammenbidte sikkerhedsvagter.
Kollektivt mistede forsamlingen også jordforbindelsen, mens Alphabeat svævede gennem deres repertoire på en eufori af nordjysk jubelbegejstring trods et lidt rustent samspil i begyndelsen.
Der blev skrålet, skålet og danset helt igennem til ’Boyfriend’, ’The Spell’, ’Fascination’ og ’10.000 Nights of Thunder’, mens jydernes højaktuelle fodboldsang, ’Danmarks Dynamite’, naturligvis fik forsamlingen til at eksplodere som ekstranummer.

Stor kunst laver Alphabeat ikke, men de er Aqua for viderekomne, og det er altså en kunst at vende et truende nederlag til en sikker sejr.

Danmark gik videre. Alphabeat gik på scenen. Nibe gik amok.";Alphabeat;1;0;F;;;;;
https://ekstrabladet.dk/musik/koncert_anmeldelser/kvamm-oedelaegger-fodboldfest/8665376;03. juli 2021;3;”kvamm-oedelaegger-fodboldfest/8665376;Jydens nye band Hugorm var for mærkeligt til Nibe, og tredje halvleg føltes nærmest som et nederlag;"Det burde ikke kunne gå galt. Men det gjorde det.

Blot tyve minutter efter landskampen blev fløjtet af, gik Hugorm på scenen i Nibe, og mere taknemmeligt publikum får man vel næppe, om man så sprøjtede folk til med en fadølskanon.

Skulle man tro.

Men festivalfolket virkede simpelthen udmattede efter fodbolddramaet, der blev vist på storskærm, og Simon Kvamms herlige nye band var åbenbart for mærkeligt og obskurt til, at festen fortsatte i tredje halvleg. I stedet stoppede den.

- Er I med os? spurgte Kvamm. De svarede ikke en gang.

Drengene fra Nephew
Hugorms rablende genrecocktail boblede, men nordjyderne ville hellere have en helt anden cocktail.

Så de gik i baren. Eller hjem. Vel blot en tredjedel af publikum var rent faktisk inde i teltet for at høre koncerten, der gik helt hen over klaphattene, da trioen spillede balladerne ’Mere tape’ og ’Venter på lyde’. ’Folk skal bare holde deres kæft’, ’I lort’ og ’Siger lige ingenting’ sparkede til de få nysgerrige, men iført en form for safari-dress var Kvamm havnet på den forkerte savanne.
Nibe havde foretrukket ’Re-Sepp-ten’. Eller Nephew. Eller Drengene fra Angora.

Hugorm var det rigtige band på den forkerte festival. På det forkerte tidspunkt.";Hugorm;1;0;M;;;;;
https://ekstrabladet.dk/musik/koncert_anmeldelser/traelse-jyder-ikke-til-at-holde-ud/8664743;;2;”traelse-jyder-ikke-til-at-holde-ud/8664743;Carpark North var dybest set frygtelige i Nibe, men trioen virkede effektfuldt på et plørefuldt publikum;"Carpark North parkerede turbussen i Nordjylland, da Lyden af Nibes mest tørstige entusiaster var klar til at køre til udpumpning.

En voldsomt beruset kvinde blev ført væk på en båre, mens bandet gik på scenen med et udtryk, man kan fatte, selvom man har været i baren efter det tilbud på shots, hvor man får 50 rør for 900 kroner.     

Carpark North tonsede enerverende udover pladsen med svulstige popbaskere, der var klædt ud som sofistikeret elektrorock.

De minder om det finske bidrag til Eurovison, hvis nogen kan huske dem.

Skamløse nok
Ingen i Himmerland kan huske Carpark North i morgen, men de havde ikke glemt teksten til ’When We Were Kids’, ’Renegade’ og ’Human’, så der blev skrålet med på et fuldkommen tonedøvt niveau, mens forsamlingen stod i shotsrør til langt op ad anklerne.

Den storladne ballade ’Håb’ kunne knap nok være under teltdugen, og beskedenhed ligger ligesom ikke til ensemblet.De er skamløse nok til at sample børnekor, mens frontmand Lau Højen fik sig selv til at sige, at Nibe havde ’Danmarks bedste festival’.
Det er i hvert fald ikke den værste. Men måske den fuldeste.

Det komplet charmeforladte orkester sluttede med ’Transparent and Glasslike’, og de var dybest set frygtelige. Men det virkede. Lidt ligesom 50 shotsrør.";Carpark North;1;0;M;;;;;
https://ekstrabladet.dk/musik/koncert_anmeldelser/vanvidsdruk-festival-reddet/8663848;;4;”vanvidsdruk-festival-reddet/8663848;Scarlet Pleasure var et meget tiltrængt indslag på Lyden af Nibe, hvor abefesten omsider swingede;"Efter fredagen på Lyden af Nibe begyndte med akustiske koncerter med Christopher og Medina, kunne både musikken og stemningen kun blive mere elektrisk, da Scarlet Pleasure indtog scenen først på aftenen.

Og det blev den.

Trioen har et stort hit med ’What a Life’ fra filmen ‘Druk’, og det med at hælde alkohol ned i halsen er noget, de kan vinde priser for i Himmerland, hvor den lokale festivals coronaerstatning er reduceret gevaldigt i størrelse. Men det er tørsten så sandelig ikke.

Limfjorden var det eneste, der var vand i, mens et partytosset publikum gav sig hen til Scarlet Pleasure, der jo har næsten lige så mange hits, som der er folk med tømmermænd i Nibe i morgen.

Shots og fadøl
De serverede ’24/7’, ’Limbo’, ’Deja Vu’, ’SOS’, ’Somebody Else’ og alle de andre i et tempo, man ellers kun oplevede hos The Ramones, og folket labbede det i sig sammen med shots og fadøl. Og shots i fadøl.

Et dyk i intensitet midt i sættet var til at leve med. Folket skulle jo også på toilettet. Og i baren.Gutterne kan spille og alt muligt. Det hjalp desuden, at de lignede et trekløver, der vitterlig nød det. Frontmand Emil Goll smilede fjoget, så man skulle tro, han lige havde scoret en supermodel, da de kørte gennem Øster Hornum.
Bandet nåede længere ud i teltet med åbningsnummeret ’Better’, end Medina og Christopher ville have gjort, hvis de rent faktisk havde spadseret ud blandt folkemængden.

Scarlet Pleasure sluttede med en euforisk ’What a Life’, og folk dansede spontant, som var der ingen, der kiggede, mens alle så dobbelt.   

Sådan redder man en festivaldag.";Scarlet Pleasure;1;0;M;;;;;
https://ekstrabladet.dk/musik/koncert_anmeldelser/kummerligt-de-er-faerdige/8662673;;2;”kummerligt-de-er-faerdige/8662673;Gode gamle TV-2 er ikke gode længere, og popgruppen lød som en defekt jukeboks på jysk festival ;"TV-2 kan fejre ikke mindre end 40-års jubilæum, men der var ikke meget at råbe hurra for, da veteranerne underholdt som et træt sølvbryllupsorkester på Lyden af Nibe.

Aarhusianerne spillede gumpetungt, slattent og tandløst som en gammel olding. Kontrasten til de unge løver fra Jung, der spillede umiddelbart inden, var skræmmende.

Gode gamle ’Lanternen’, ’Popmusikerens vise’, ’Hele verden fra forstanden’ og alle de andre blev fremført i et flakkende nostalgisk skær, der truede med at gå i sort.

Hold kæft hvor har de mange gode numre, og hold kæft hvor spillede de dem dårligt.

Tomme ølkrus
Når de ikke spillede et hit, var stemningen, som hvis arrangørerne meddelte, at nu blev pladsens fadøl og burgere afløst af kokosmælk og kålsalat.

En kølig aftenblæst kom ind under teltdugen fra Limfjorden, og man havde indtryk af, folk mest af alt spjættede sporadisk med sandalerne for at holde varmen.Da kedsomheden blev så påtrængende, at man gik i gang med at tælle de tomme ølkrus i græsset, serverede TV-2 pludselig en skønt vemodig version af ’Eventyr for begyndere’.
Den mindede om, hvad de kunne engang. Det kan de ikke længere.  

Steffen Brandt var veltalende og velklædt. Hans poporkester var hverken velspillende eller veloplagt.

TV-2 optræder stadig, men de er færdige.

Forhåbentlig fejrer de ikke 50-års jubilæum.";TV-2;1;0;M;;;;;
https://ekstrabladet.dk/musik/koncert_anmeldelser/endelig-jomfruerne-gjorde-det/8662672;;4;”endelig-jomfruerne-gjorde-det/8662672;"Jungs første festivalkoncert var en fadølsindsmurt popfest, hvor der blev knaldet gevaldigt igennem 
";"Hvor kom de lige fra?

Jung kom fra noget nær ingenting i 2019, og siden har popbandet med rødder i Frederikssund ligget på enten singlecharten eller albumlisten stort set uafbrudt.

Corona sørgede dog for, at de minsandten aldrig har optrådt på hverken en festival eller for et stående publikum.

Det blev der heldigvis lavet om på tidligt torsdag aften i Nibe, hvor det unægtelig ikke virkede, som om de aldrig havde prøvet det før.

De knaldede godt igennem, og der var tilløb til landskampstemning under uimodståelige ørehængere som ’Jeg skal nok vente’, ’Blitz, Baby’ og ekstranummeret ’Hun kommer tilbage’.

Samlede pladsen
Jung har for mange afdæmpede sange til, at det blev en storsejr på et tidspunkt, hvor folk heroisk forsøgte at drikke det sidste af hjernen ud.

Den var på vej gennem panden, ørerne og nakken, når gruppen piskede en stemning op, mens shotsrør fløj gennem luften, og fadøl blev sjasket op ad sidemanden. Eller damen.

Hold kæft hvor har vi bare savnet festivaler.
Den velsyngende frontmand, Jonas Jung, hældte også pilsner ned med et smil. Det var en af de mange ting, han lærte som praktikant på Ekstra Bladet, og i øvrigt herligt at se, at man kan blive til noget med sådan en uddannelse.
Jung samlede pladsen, da nordjyderne var ved at gå i opløsning, og det var en fornøjelse.

Tre unge mænd (og deres håndlanger), et krøllet bagtæppe og nogle gode popsange. Mere skulle der ikke til. Bortset fra alkohol. Det var en fest.
";Jung;1;0;M;;;;;
https://ekstrabladet.dk/musik/koncert_anmeldelser/amputeret-paa-amager/8639237;;4;”amputeret-paa-amager/8639237;Slægt og Artillery kæmpede med rustpletter og restriktioner, da to generationer af metalbands mødtes ;"Man kan ikke holde metalfolket nede. Ikke helt i hvert fald.

Minifestivalen Metal Aid i Amager Bio blev af åbenlyse årsager afviklet med siddekoncerter, men djævlehorn, knytnæver og fadøl røg i vejret, da genrens unge hanløver i Slægt indtog scenen.

Normalt går koblet fra København efter struben. Og normalt rammer de.

Indledningsvis svigtede præcisionen imidlertid denne aften, hvor tvivlsom lyd og rustent samspil amputerede seancen, indtil det arrige ensemble lugtede blod og bed sig fast.

En majestætisk version af episke ’The Tower’ cementerede, at Slægts ambitioner rækker højt og langt, mens et helt nyt nummer understregede, hvordan bandet arbejder sig væk fra kirkebrændermetal til fordel for en ikke mindre flammende hardrocksound med påfaldende iørefaldende melodier. 

Lige i elskabet
Slayer lagde sig i graven i 2019, men thrashlegenderne fra Los Angeles strømmede ud af højttalerne i pausen, før genrens danske pionerer, Artillery, mindede om, at de stadig er i live. Sådan da.

Det er snart 30 somre siden, orkesteret blev dannet i Taastrup, og i den mellemliggende periode har de brugt omtrent lige så mange udskiftninger som landsholdet.Legionærernes femte sanger, Michael Bastholm Dahl, hviner som en mand, der ustandseligt træder på en tegnestift, og den friskfyragtige gut knevrede for meget mellem sangene.
Artillerys eneste tilbageværende originale medlem, Michael Stützer, lod spaden tale. Hans arsenal af riffs sad ofte lige i elskabet, men trods en sympatisk og uprætentiøs indsats savnede sættet momentum og intensitet.

Veteranernes onkelagtige heavyhygge var for uforpligtende, mens det i længden stod ganske klart, at det hæmmer en metalkoncert betragteligt, når publikum skal klemme både luftguitar og flagrende hårpragt ind mellem nogle stolerækker.

En plørefuld ungersvend nede bagved kunne ikke holde røven i sædet, og han rejste sig og headbangede uhæmmet, men en sikkerhedsvagt bad ham straks om at sætte sig.

Snart var han oppe igen.";Slægt;1;;;;;;;
https://ekstrabladet.dk/musik/koncert_anmeldelser/forloesende-vanvid-i-tivoli/8611299;;4;”forloesende-vanvid-i-tivoli/8611299;Simon Kvamm var ustyrlig med sit berusende nye band Hugorm, der gjorde det umulige på Plænen;"Et par minutter inde i åbningsnummeret ’Charles’ slap Simon Kvamm vanviddet løs og gav sig til at danse som en spastisk galning.

Den selvudnævnte træmand har høvlet hæmningerne af og sprængt en spændetrøje af mærket Nephew.

I centrum for sit nogenlunde nye band Hugorm har den 46-årige jyde sluppet sig selv fri.  

Det er en fornøjelse. Og ikke kun for Kvamm.

Heldigvis ligeglade
Sent fredag indtog Hugorm Tivolis udskældte scene på Plænen som hovednavn ved den tredje udgave af forlystelsesparkens seneste koncertkoncept, Havefest, der erstatter Fredagsrock så længe coronarestriktionerne forbyder den traditionsrige ramasjang.

Til forskel fra den menneskeforladte premiere på Havefest for et par uger siden, så var der da en del røvbalder på Plænens havebænke denne gang, men Tivolis nye påfund med publikum i to sektioner med hver 500 ligner stadig alt andet end en øredøvende succes.

Og musikken larmer som bekendt heller ikke derinde, for det vil naboerne ikke finde sig i, men Hugorm var heldigvis ligeglade og gjorde det nærmest umulige - de gav en god koncert under dårlige forhold.Kvamm har fundet et andet groove med Hugorm, der klasker alt fra disco til punk sammen tilsat en entusiasme som et debutband. Overblikket er imidlertid mere modent, og trioens repertoire er spændstigt og meningsfuldt med Kvamms sarkastiske civilisationssatire som omdrejningspunkt. 
En indre stemme
’Der er sket noget’ hedder et af debutalbummets numre, der blev genopfundet med skøn pianointro, og der er virkelig sket noget.

Også med selve koncertformatet, for mellem sættets sange havde Kvamm en selvironisk dialog kørende med en slags indre stemme, der dukkede op i højttalerne og prikkede til berømthedens forfængelighed.

Det var for så vidt begavet udført, men i længden også en lidt trættende gimmick, der trak tempoet ud af seancen og spændte ben for gruppens fræsende momentum.

Selv Hugorm kunne dog ikke helt stoppe Hugorm, og hvad skal det ikke ende med, når Kvamm og co. bliver sluppet løs på et svedigt spillested med spastisk dansende fans og volumen på 11?

Hint: Det bliver fantastisk.
";Hugorm;1;0;M;;;;;
https://ekstrabladet.dk/musik/koncert_anmeldelser/god-craziness-bizart-rabalder-i-tivoli/8348522;;4;”god-craziness-bizart-rabalder-i-tivoli/8348522;D-A-D spillede hårdt og højt under pudsig siddekoncert, der fortjente stående bifald i forlystelsesparken;"Tivoli forventer, corona medfører et underskud på 180 millioner kroner i år, og virussen får nok heller ikke ligefrem bandkassen hos D-A-D til at bugne, men musikalsk var der pænt overskud, da veteranbandet underholdt en siddende fanskare i den gamle haves koncertsal.

Restriktionerne for forsamlinger gav seancen et noget bizart præg, men da man først havde vænnet sig til de spøjse rammer, var det egentlig forfriskende at opleve D-A-D skrælle cirkusset af deres rockforestilling.

D-A-D overlever selvmord i Aarhus

For en gang skyld var det mere en koncert, end det var et show, og når vi nu har oplevet spasmagerne i fadølsindsmurte sportshaller og indhegnede græsarealer et par hundrede gange over de seneste årtier, var det skønt med lidt afveksling i det rituelle spektakel.

Gennem 105 minutter kunne man læne sig tilbage og nyde en uforlignelig dansk kulturinstitution spille hårdt og højt i et af kongerigets mest velegnede lokaler til den slags adspredelse.

Mandagsrock på parketgulv trumfede unægtelig Fredagsrock på Plænen.

Værner om livsværk
Under den første af ugens seks stort set udsolgte koncerter i Tivoli kunne man godt mærke, at D-A-D havde øvet sig i Herning i sidste uge, og som så ofte før fik energiske Laust Sonne rabalderet til at vibrere.

Gutterne har været på skilsmissens rand i flere år, men de holder sammen som fornuftsægteskab, og selvom kemien mellem de tre forreste var til at overse, så forstår ungdomsvennerne altså at værne om deres fælles livsværk. Ved Tivolis hovedindgang blev man budt velkommen af gruppens legendariske kohoved, og Stig Pedersen var til lejligheden Peter Pan. Det er fantastisk, de stadig gider.
Sætlisten var også inspireret. Der var alle dem, der bare skal være der, og så var der ’Rim of Hell’, ’Trucker’ og ’Black Crickets’, som man kun kan håbe på.

D-A-D har født: Endelig F-A-R igen

Sidste års veltrimmede comebackalbum, ’A Prayer for the Loud’, var på behørig vis repræsenteret. Navnlig ’The Sky Is Made of Blues’ havde ingen problemer med at matche klassikerne i københavnernes katalog.

Uundgåeligt var det til tider en lidt statisk oplevelse, hvor man blev mindet om, hvorfor det er kutyme at stå op til rockkoncerter, men lægger coronaen Danmark helt ned, så ligger vi gerne på gulvet i Operaen og ser D-A-D næste år.

De fortjener stående applaus.";D-A-D;1;0;M;;;;;
https://ekstrabladet.dk/musik/koncert_anmeldelser/tak-rock-lolland-erstatter-parken/8285592;;4;”tak-rock-lolland-erstatter-parken/8285592;The Minds of 99 måtte udskyde kæmpekoncert og inviterer i stedet publikum til Dodekalitten via TV2;"Lørdag aften ville The Minds of 99 have optrådt foran 47.000 i udsolgte Parken, hvis ikke en vis virus havde sat en stopper for den slags.

I stedet kan man opleve rockbandet hjemme i stuen. Det er jo ikke som at være der selv, men rammerne og lyden er bedre, når nationalstadionets beton skiftes ud med stenstøtter ved Lollands svar på Stonehenge.

De gjorde det: STORT i Royal Arena

Koncertfilmen 'Solkongen - Live fra Dodekalitten' blev optaget en sommeraften i fjor i forbindelse med et bryggerisponsorat, og selv om det er en ret ædruelig affære, så giver The Minds of 99 også smagsprøver på de berusende kvaliteter, som har gjort dem i stand til at fylde Parken.

Frontmand Niels Brandt formår vitterligt at forføre en forsamling i en dansk tradition, der går tilbage til Steffen Brandt og Simon Kvamm, hvis bands også er de musikalske pejlemærker for den higen efter eufori, som The Minds of 99 har baseret deres elektroniske rocksound på. 

Løfter i flok
Stemningsfuldt indfangede 'Solkongen - Live fra Dodekalitten' letter aldrig helt, men gennem en lille time er københavnerne vedkommende, og navnlig medrivende versioner af ’Ung kniv’, ’Alle skuffer over tid’ og ’K før ærlighed’ lyser den mørke himmel op.

The Minds of 99 fremfører succespladen ’Solkongen’ fra start til slut, hvilket selvsagt gør forestillingen noget forudsigelig, mens de naturligvis også kunne have skabt en stærkere sætliste ved at trække på numre fra hele deres katalog.

Trist nyhed fra stort dansk rockband

Konceptet understreger imidlertid, at kvintetten primært er et liveband, for selv de svageste sange fra det jævne album løftes i flok med den særlige holdånd, der kendetegner et ungt orkester på vej frem.

The Minds of 99 er blevet rigtigt store, og det bliver ikke større end Parken, men mindre kan gøre det, når gutternes samspil smitter i trygge omgivelser.    ";The Minds of 99;1;0;M;Corona, koncertfilm online;;;;
https://ekstrabladet.dk/musik/koncert_anmeldelser/faar-fingeren-ulideligt-i-royal-arena/7973449;;2;faar-fingeren-ulideligt-i-royal-arena;De amerikanske plattenslagere Five Finger Death Punch satte helt nye standarder for dårlig smag;"Five Finger Death Punch leverede varen i Royal Arena. Men deres vare var intet værd.

Bandet spiller popmetal for folk, der holder mere af pop end metal. Man skulle ikke langt ind i deres svulstige show, før det var meget svært at holde ud.

Helt slut: Legenderne er færdige

Spradebasserne fra Las Vegas er smagløse som deres hjemby, og under en enormt amerikaniseret forestilling på Amager føltes det som at ryge e-cigaret og spise McDonald’s på en stripbar med silikoneblondiner.

Satans: Mega svipser i Royal Arena

Man må bøje sig for Five Finger Death Punchs kæmpeomkvæd og effektiviteten i deres massivt komprimerede guitarblokke, men kønt var det unægtelig ikke.

Ikke desto mindre gik langt størstedelen af de 11.000 fans bananas, og to sekunder inde i åbningsnummeret ’Lift Me Up’ var der bedre stemning end på noget tidspunkt i Megadeths tamme supportsæt.

Latterlig blanding
- This is gonna be fun! udbrød sangeren Ivan Moody, og det var det vel, hvis man synes, det er sjovt at høre på en latterlig blanding af Rammstein og Volbeat.

’Jekyll and Hyde’ og ’Got Your Six’ fik momentvis tribunen til at skælve, men mest af alt var det egentlig rystende, at Five Finger Death Punch er blevet så populære på så platte præmisser.

Barbarisk: Fem galninge går amok

Uden skam i livet kastede de sange af Oasis, Bad Company og Kenny Wayne Shepherd ind i et cirkusoptrin af en koncert, hvor et gigantisk kranie vel skulle symbolisere, at orkesteret er dødkedelige i deres spraglede, iscenesatte vanvid.

Dybt godnat: Hovednavn var til grin

Five Finger Death Punch fremstod trods alt mere slagfærdige, end da de besøgte Copenhell i 2017 uden Moody, der var et smut i rehab, men der findes frugtpunch, som slår hårdere.

Én finger kan gøre det.";Five Finger Death Punch ;1;;;;;;;
https://ekstrabladet.dk/musik/koncert_anmeldelser/de-gjorde-det-stort-i-royal-arena/7884881;;4;de-gjorde-det-stort-i-royal-arena;"Københavnske The Minds of 99 skød sig helt ind i dansk rocks superliga med udsolgt kæmpekoncert
";"The Minds of 99 bliver kaldt Danmarks bedste liveband. Det er de ikke. Men de er blevet et af de allerstørste.

Royal Arena havde været udsolgt siden september, da kvintetten fra København blev tiljublet frem mod en sikker hjemmesejr på en historisk stor lørdag aften for det hårdtarbejdende orkester.
- Det er fandeme lækkert det her! udbrød Niels Brandt og spejdede rundt på de fyldte tribuner med et blik, der signalerede en blanding af triumf og vantro. Det er også ret utroligt, at The Minds of 99 har fået format til at skrive ’Som fluer’. Gruppens bevægende nye single har kvaliteter til at blive en generationsklassiker, og publikum tog balladen til sig, som var det deres ’Langebro’.

Stilmæssigt står himmelstormerne dog snarere på skuldrene af Kliché, TV-2 og Nephew, men for ofte minder de for meget om New Order. ’Hjertet følger med’ er nærmest en coverversion. Men gutterne har vitterligt hjerterne med.

Udstrakte hænder
Det var ved at banke gennem brystet på Brandt under ’Det er Knud som er død’, hvor frontmanden atter overtalte fanskaren til at brøle med. Det havde han ikke svært ved. Til sidst sang selv sikkerhedsvagterne vist med på ’Hurtige hænder’.

The Minds of 99 har efterhånden mange gode sange, men de har ikke helt nok til at spille 100 minutter, uden intensiteten dykker, og ’En engel’, ’En fremmed’ og nyheden ’Big City, Bright Lights’ sænkede festens promille noget.En flot udgave af ’Solkongen’ gjorde vist ligefrem de fleste ædru et øjeblik. På den fede måde.

Brandt steg til vejrs med en sakselift under ’Ud af min krop’ og blev derefter transporteret på publikums udstrakte hænder, men ellers var showet stort set renset for gimmicks og gæsteoptrædener.Musikken kunne bære koncerten alene. Og når den haltede, løftede 16.000 struber stemningen.

Der kommer endnu flere, når The Minds of 99 indtager Parken næste år. Kan det snart blive bedre? Det bliver i hvert fald ikke større.

";The Minds of 99;1;0;M;;;;;
https://ekstrabladet.dk/musik/koncert_anmeldelser/platugler-farce-i-fyldt-k.b.-hallen/7879019;;1;platugler-farce-i-fyldt-k.b.-hallen;Det amerikanske rockband Greta Van Fleet leverede tragikomisk parodi af Led Zeppelin - mest tragisk;;Greta Van Fleet & Yola;1;0;M;Ja, det her er to anmeldelser i én;;;;
https://ekstrabladet.dk/musik/koncert_anmeldelser/faerdige-anne-sanne-lis-snoed-i-tivoli/7802051;;3;faerdige-anne-sanne-lis-snoed-i-tivoli;"Linnet, Salomonsen og Sørensen afsluttede deres turné med at svigte trioformatet til fordel for solonumre
";"Skulle de ikke forestille at være et band? Veninder? En trio?

Anne Linnet, Sanne Salomonsen og Lis Sørensen lignede ingen af delene, da deres storstilede comeback-turné søndag nåede vejs ende i hjertet af København.

Veteranerne var bedst hver for sig på Tivolis mudderpøl af en plæne, hvor de tre stjerner også efterlod et mudret indtryk, selv om de nu var glinsende klædt.I forhold til forårets overlange turnépremiere i Aalborg var den fem kvarter korte koncert næsten renset for numre fra kvindernes oprindelige samarbejde i Anne Linnet Band i begyndelsen af 1980’erne.

Det var en falliterklæring for konceptet, men en gevinst for koncerten.

Corny jydefunk
Tidligt i sættet fik de overstået Anne Linnet Bands corny jydefunk, der blev skidt repræsenteret ved ’Måne sol og stjerner’ og ’Cha Cha Cha’, og så stod den ellers på glansnumre fra de respektive solokarrierer.

En del af dem var skrevet af Linnet. Det føltes alligevel som snyd.Sammen råbte de ’Smuk og dejlig’ i stykker, og ingen vil forveksle dem med De Tre Tenorer, men alle tre sang faktisk bedre end frygtet.
Salomonsen har ikke haft så meget vokalkraft siden sin blodprop i 2006. Eller også har hun fået en dygtigere lydmand.
Hun kom sikkert gennem ’Det er ikke det du siger’, mens Sørensen sang sig helt ud med brøl og bravur på ’Ind til dig igen’.

Brændte igennem
Linnet er naturligvis chefen, og hun tog teten med en forbavsende intens version af ’Glor på vinduer’. Pludselig blev nostalgien alvor for isdronningen, der brændte helt igennem.

Men det var bestemt undtagelsen på en aften, hvor hyggen var i højsædet, og vejret generelt var bedre end underholdningen.Symptomatisk for den flakkende forestilling kunne den 193 år gamle treenighed (de er alle midt i 60'erne) ikke finde ud af at tage ordentligt afsked, da de komplet kikset knevrede planløst i munden på hinanden, mens de til sidst sagde farvel til publikum med en stribe høflige floskler.

Det lød ikke rigtigt, som om de mente det. Sådan var det også med musikken.";Anne, Sanne og Lis;1;0;F;;;;;
https://ekstrabladet.dk/musik/koncert_anmeldelser/hoej-i-hatten-aarets-rus-paa-christiania/7784676;;5;hoej-i-hatten-aarets-rus-paa-christiania;"Den amerikanske supergruppe Wilco viste klassen og bredden gennem maratonkoncert i Den Grå Hal
";"Wilco er tilbage i turbussen efter at have ligget stille et par år, mens medlemmerne har jongleret med sideprojekter, men indledningsvis manglede både gensynsglæden og spilleglæden, da amerikanerne indtog Den Grå Hal på Christiania kort inde i en månedlang europaturné.

Man nåede lige at fundere over, om de var forfaldet til klichéen om musikere, hvis landevej fører til blindgyden Pusher Street, før en stenet halv time endelig blev blæst i rendestenen til fordel for en indsats på gruppens sædvanligvis himmelhøje niveau.
Det var paradoksalt nok ’Handshake Drugs’, der blev vendepunktet, og det kunne frontmanden Jeff Tweedy heller ikke lade være med at smile af.

De resterende små to timer var en stor oplevelse.

Virker hver gang
Wilco har gjort ved rootsrocken, hvad Radiohead har gjort ved matematikrocken: Sprængt rammerne.

Der er uanede muligheder i gruppens gennemmusikalske univers, og foran et lydhørt og begejstret publikum foldede sekstetten fra Chicago formatet og stilarterne ud som så ofte før.Veteranerne har udviklet sig enormt, siden de spillede på Christianias langt mindre spillested Loppen i 1996, hvor bandet ifølge Tweedy ’stadig røg hash’.

Nu er det musikken, de bliver høj på. Det gør vi andre også.Wilco saboterede euforiserende ’Via Chicago’ med kaskader af feedback og en afsindig slagserie fra den mesterlige trommeslager Glenn Kotche. Det er en vild gimmick, der bare virker hver gang. Også når Tweedy taber et par linjer på scenegulvet.

Der famles videre
Sangeren rystede ’Forget the Flowers’ ud af cowboyjakken, og pludselig var Wilco et traditionelt countryband, der bare spillede bonderøven ud af deres jeans. Wauw.

Leadguitaristen Nels Cline serverede en svimlende solo på krautrockede ’Bull Black Nova’, men ekvilibristen varmede bare op til bedårende ’Impossible Germany’, hvor han spillede sig helt ud. Tweedy kvitterede med at lette på huen. Wauw igen.En stribe relativt milde sange fra Wilcos kommende album, ’Ode to Joy’, der udsendes 4. oktober, antydede, at gruppen famler nysgerrigt videre på rejsen efter en ny retning.Det trip skal nok blive spændende, og om ikke andet, så kan pladetitlen stå som overskriften for store dele af kapaciteternes 25 år lange karriere.

Sikke et band.
";Wilco;1;;;;;;;
https://ekstrabladet.dk/musik/koncert_anmeldelser/kvinder-der-burde-skifte-branche/7763330;;3;kvinder-der-burde-skifte-branche;"Deltagerne i Women's Circle på Tønder Festival var morsomme, men det kneb noget med musikken
";"Tønder har haft kvinder på plakaten længe inden, det blev moderne for festivalerne at hyre repræsentanter for det stærke køn, selv om de var svage.

På Tønder virker kvindernes tilstedeværelse endda naturlig. Det er ikke noget, man taler om. De er der bare. Naturligvis.
Lucinda Williams, Rosanne Cash og Emmylou Harris har banet vejen for den rigtige countrymusik fra Nashville til Sønderjylland, men der var meget, meget langt til veteranerne, da seks relativt unge sangskrivere gik på scenen i Telt 1.

Under overskriften Women’s Circle skiftedes de til at spille en sang. Det var dog kun det, der foregik mellem sangene, som var interessant.

Virkelig synge
Når musikere knevrer, står man tit og tænker ’hold nu kæft og syng’, men i Tønder tænkte man ’hold nu kæft og snak’.

Kvindernes oplæg, anekdoter og løgnehistorier mellem numrene var ligeså komiske, som deres klimpreri var kedeligt.Man kan sagtens mærke, at seancens fynske repræsentant, Signe Svendsen, har turneret landet tyndt med Niels Hausgaard. Musikalsk har hun desværre også taget ved lære af nordjyden.

Irsk-canadiske Irish Mythen har en herlig personlighed, og hun kan virkelig synge. Så mangler sangskriveren bare at skrive nogle sange.

Lånte fra Dolly
Heidi Talbot rystede pludselig en klassiker ud af kjolen. Men ireren lånte ’Jolene’ af Dolly Parton. Legenden er som bekendt også morsom. Hun kan desuden alt det andet.

Teltet var tætpakket, da damerne gik på scenen, og der skal ikke meget til at begejstre det taknemmelige publikum i Tønder.Folk klappede sågar, da canadiske Jenn Grant fortalte, hun havde haft fødselsdag for et par dage siden! Hun fik forhåbentlig en håndbog i sangskrivning for begyndere.

Senere i aften demonstrerer hovednavnet Patty Griffin forhåbentlig, at det er lidt sjovere, når musikere er bedre til musik end standup.";Women's Circle (et colab, ik en rigtig kunstner);1;0;F;;;;;Der er noget her i formatet, der allerede er lidt køns-biased. Check up
https://ekstrabladet.dk/musik/koncert_anmeldelser/flot-afsked-farvel-og-tak-til-nephew/7745940;;4;flot-afsked-farvel-og-tak-til-nephew;"Det populære orkesters comebackturné blev rundet effektfuldt af med sympatisk koncert på Smukfest
";"Sent lørdag aften var det slut for denne gang.

I silende regn tog Nephew afsked med danskerne, da deres massive comebackturné rullede sikkert ind på endestationen i Skanderborgs bøgeskov.Efter fire lange dage med udbredt møgvejr og mange lortekoncerter varede det lidt før det hårdt prøvede publikum begyndte at blafre af begejstring under regnslagene, men langsomt fik Nephew godt fat i flokken.
Det endte faktisk helt rørende med en euforisk udgave af ekstranummeret ’Amsterdam’.

Sangene fra gruppens seneste album, ’Ring-i-Ring’, har ellers skuffet både kommercielt og kunstnerisk, og det var da også de gamle hits, der trak læsset på Smukfest.

Kvamm i øjenhøjde
I et velspillet og driftssikkert sæt på halvanden time gjorde ’Igen & igen &’ og ’Movie klip’ en forskel, mens en kreativ nyfortolkning af ’Superliga’ indvarslede en medrivende afslutning på showet.

Simon Kvamm var i øjenhøjde med den store fanskare også inden, han hoppede ned fra scenen og krammede et par piger på forreste række.Fredag dukkede sangeren op under Nik & Jays koncert på Bøgescenerne, og duoen gengældte tjenesten med et gæstevisit hos Nephew, men ’Rejsekammerater’ er et underligt uforløst nummer, som heller ikke blev forløst denne gang.

Det var dog en mindre svipser i løbet af en sympatisk afskedsseance med et band, som de færreste nok ligefrem vil savne med blødende hjerte.Nephew har fremtiden bag sig, men live var de bedre end nogensinde i 2018 og 2019, så forhåbentlig vender de tilbage med mere vedkommende nostalgi.

Tak for denne gang.";Nephew;1;0;M;;;;;
https://ekstrabladet.dk/musik/koncert_anmeldelser/de-gjorde-det-for-laekre-paa-smukfest/7743708;;4;de-gjorde-det-for-laekre-paa-smukfest;"Nik & Jay viste klassen i bøgeskoven, hvor regnen og popduoens hits væltede nedover megapublikum
";"Robbie Williams kunne ikke. Lukas Graham kunne ikke. Det kneb også for Kristian Kjærlund.

Men Nik & Jay kan det pis.

Sent fredag lagde de elegant Smukfest ned. Bøgescenerne blev ramt af nogle heftige byger, men det glemte man næsten, da det begyndte at regne med hits fra Nik & Jay.

Gennem halvanden time frem til klokken 01.00 foldede duoen formatet flot ud foran en enorm publikumsskare, der overgav sig til kaskaden af effektfulde hooks, melodier og omkvæd.

Decideret abefest
I forlængelse af deres mange koncerter de senere år leverede Nik & Jay en relativt tilbagelænet indsats, hvor de med god grund stolede på deres repertoire uden at forcere noget som helst.

Kavalkaden af schlagere var smagfuldt tilrettelagt, men kun til ’Lækker’ og ’Boing!’ udbrød der decideret abefest mellem træerne.Ekstranumrene var dog lidt af et antiklimaks, da Morten Breum var med til at dunke bunden ud af Bøgeskoven.

Simon Kvamms gæstevisit fungerede noget bedre, men Nik & Jay er bare bedst alene.’Magisk’, ’Linje H’ og ’Hele vejen’ var blandt højdepunkterne i et overbevisende show, hvor nogle absurde blondinekommentarer mellem numrene dog på godt og ondt understregede, at Nik & Jay heldigvis ikke er blevet helt voksne endnu.  

Skal I noget lørdag og søndag, gutter? Smukfest har nemlig nogle scener, som savner entertainere med ægte x-faktor.";Nik & Jay;1;0;M;;;;;
https://ekstrabladet.dk/musik/koncert_anmeldelser/forbandet-metallica-fejlede-i-parken/7709741;;3;forbandet-metallica-fejlede-i-parken;"Rutinepræget præstation af giganterne, som savnede afgørende eksplosivitet og anstændig lydkvalitet
";"Lars Ulrich er født få kilometer nord for Parken i Gentofte, men ham og Metallica hører ikke hjemme på det danske nationalstadion.

Torsdag rungede de i Parken for anden gang. Det var forhåbentlig sidste gang.Metallica skal finde en ny lydmand. Eller en ny balsal.Det var dog ikke kun gruppens mangeårige gut bag pulten, Big Mick, der havde en dårlig aften. Kvartetten leverede en rutinepræget indsats.

Metallica er for længst blevet familieunderholdning, men man skal vel stadig kunne mærke, man står overfor metalmusikkens mestre? Det kunne man ikke.

Flodhest i galop
Åbningsnummeret ’Hardwired’ blev pulveriseret et sted mellem Parkens betonklodser, og tekstlinjen ’We’re so fucked!’ var det eneste, der gav mening.

På Imerco-tribunens pressepladser lød ’The Memory Remains’ som en flodhest i galop gennem en isenkræmmer.
Lyden blev gradvist bedre, så efter en lille time kunne man næsten nyde monumentale ’Sad but True’, der undtagelsesvis var ligeså HEAVY som James Hetfield proklamerede i sangens indledning.
Ulrich laver Metallicas sætlister, og den han strikkede sammen i København fungerede simpelthen ikke optimalt. En håndfuld indslag fra ellers hæderlige ’Hardwired... to Self-Destruct’ punkterede showet, der var uden flow, og den eksplosive intensitet fra veteranernes bedste dage i Royal Arena forsvandt op i aftenluften. 
Og hvorfor grave ’Frantic’ fra dødssejleren 'St. Anger' frem igen? Gab.

Ligeså søvndyssende var det, da Kirk Hammett og Robert Trujillo spillede ’Sleeping My Day Away’ i den del af forestillingen, hvor ’de to andre’ er på slap line med en lokal klassiker.

Karaoke med D-A-D
Slipknot er også blevet mildere, men de er sgu ikke forfaldet til karaoke. Deres koncert på Copenhell var skræmmende vellykket i forhold til Metallicas tamtam. Den orkan, Hetfield kan mærke i nakken, er Corey Taylors ånde.

Modsat Slipknot har Metallica mastodontiske numre. Big Mick kom til at skrue på et eller andet, så 'Master of Puppets' lød mægtig. Kort efter skulle man tro, Hetfield stod på bunden af en brønd og brølede 'Creeping Death'.
Det var uskønt, rodet og slingrende. Men det hjalp, da sangeren lod sin rytmeguitar tale på 'Seek & Destroy', der rev de 47.000 med for en stund. 
Under ’Ride the Lightning’ troede den aparte rytmeholder vist en overgang, at koncerten var en del af Copenhagen Jazz Festival.

Måske var det et vink med en trommestik om, at Ulrich gerne vil med Metallica på Montmartre, næste gang han er hjemme. Man forstår ham. Eller giver Copenhell mere mening? Man har lov til at håbe.

Alle steder er bedre end Parken.  
";Metallica;1;0;M;;;;;
https://ekstrabladet.dk/roskilde/anmeldelser/roskildesyge-mor-jeg-vil-hentes/7703597;6. juli 2019;3;roskildesyge-mor-jeg-vil-hentes;"Poptrioen Scarlet Pleasure forstærkede ens hjemve med middelmådig koncert i festivalens kæmpetelt
";"Shit, hvor er det stort at være her, lød det nonchalant fra frontmand Emil Goll, da Scarlet Pleasure indtog Arena.

Trioen erobrede dog Orange i 2016, men Roskildes største telt er sgu stort. Det var tilmed godt fyldt lørdag eftermiddag, hvor ikke alle gæsterne endnu havde meddelt deres forældre, at det var nu, de skulle hentes.

Man fik imidlertid lyst til at ringe efter moar, inden koncerten var slut.Det var ikke fordi, Scarlet Pleasure var specielt dårlige. De var bare heller ikke specielt gode. Eller specielle. De var der bare.

Seancen føltes som at høre radio på festival. Men vel at mærke en station, man sagtens kunne holde ud at have kørende i baggrunden. 

Løjerlig charme
Gutterne har efterhånden samlet en stribe driftssikre popsange, og uden dikkedarer eller ret meget andet leverede de dem habilt i et lydbillede, der manglede lidt variation og fylde.

Scarlet Pleasure er popsmarte og dumsmarte på samme tid, hvilket man kunne forveksle med en slags løjerlig charme, der går igen i deres pudsige hang til albinocalypso og ligbleg reggae.Nogle af teksterne lyder som menukortet på Mexibar, hvilket ikke desto mindre fik tøserne til at svaje til ’Under the Palm Trees’, ’Unreliable’, ’The Strip’ og alle de andre lune ørehængere.
Der blev sågar kastet en sort BH op på scenen kort inde i ’Windy’. Det lignede en C-skål. Goll smilede tilfreds. Han er åbenbart bare vild med stort.

Selve koncerten var knap så stor. Kan man få en taxa til Darupvej? ";Scarlet Pleasure;1;0;M;;;;;
https://ekstrabladet.dk/musik/koncert_anmeldelser/ikoner-paa-roskilde-burde-have-aflyst/7702321;6. juli 2019;3;ikoner-paa-roskilde-burde-have-aflyst;"Cirkusshow af Staten Islands legendariske Wu-Tang Clan, som var en skygge af sig selv i skumringen
";"Engang havde de den. Det har de ikke længere.

26 år efter deres skelsættende debut, ’Enter the Wu-Tang (36 Chambers)’, er Wu-Tang Clan det nye Run-D.M.C. Den går ikke længere.

Rapikonerne var 19 minutter forsinkede på Orange og omtrent ligeså mange år.Slænget fra New York leverede en sjusket kopi af deres sjuskede show i et halvtomt Royal Arena for halvanden måned siden.

Det var veteranrap med ølvom og hængerøv, og timingen haltede, så det var godt, de stod og viftede med mikrofoner og ikke samuraisværd.

Tiltrængt net
Røddernes hårdtslående materiale fra karrierens begyndelse dannede et tiltrængt sikkerhedsnet under deres slingrende optræden.

’Bring da Ruckus’, ’Shame on a Nigga’ og ’Protect Ya Neck’ holder endnu.

Det holdt derimod slet ikke, at Wu-Tang Clan afsporede sættet med karaokeudgaver af klassikere med The Beatles, Nirvana og House of Pain. Hvad tænker de på? Formentlig dollars. Men pengemaskinen er rusten.Bandboss RZA fyldte 50 på scenen og tillykke med det. Hans talegaver var imidlertid ikke noget at råbe hurra for, og igen og igen saboterede RZA underholdningen med platte indfald og ligegyldigt gøgl.
Sceneshowet var tilsyneladende blevet konfiskeret i lufthavnen. 

Mens publikum langsomt sivede fra koncerten, kunne man jo for eksempel stå og fundere over, om Chance the Rapper ville have gjort det værre.Wu-Tang Clan blev hentet til Roskilde, da Chance the Rapper aflyste for et par uger siden. Begrundelsen var vist, at han havde vildt travlt med at købe en ny kasket.

Han aflyste i øvrigt også i 2014. Wu-Tang Clan aflyste i 1997.

Det burde de også have gjort i 2019.";Wu-Tang Clan;1;0;M;;;;;
https://ekstrabladet.dk/roskilde/anmeldelser/vanvid-roskilde-har-kaempe-problem/7698923;;;vanvid-roskilde-har-kaempe-problem;;;Empire of the Sun;1;;;;;;;
https://ekstrabladet.dk/musik/koncert_anmeldelser/farvel-og-nej-tak-til-doed-legende/9396278;25. Aug 2022;3;”farvel-og-nej-tak-til-doed-legende/9396278;"Povl Dissing glemmer vi aldrig, men Tønder Festivals hyldestkoncert til eneren var ikke mindeværdig
";"Tønder Festivals markering af Povl Dissings virke i dansk musik skulle egentlig have været en hyldestkoncert, men det blev også en mindekoncert, da visesangeren døde tidligere på sommeren i en alder af 84.

Koncerten blev knap så mindeværdig som eneren.

Dissings hensynsløse indlevelse og nærmest spastiske fremførelse glemmer vi aldrig, men hvordan fortolker man så excentrisk en original?

Det havde Nive Nielsen, Caroline Henderson, Jakob Bro og Bisse ikke et godt svar på.

En ulige kamp
Flere ubetydelige præstationer led under noget famlende og ofte ufærdige arrangementer, selvom husorkesterets ankermand ganske opsigtsvækkende var selveste Bob Dylans mangeårige topbassist Tony Garnier.Som Dissing har Allan Olsen aldrig gemt grimheden væk. Frederikshavneren spillede sin egen ’En mistænkt for meget’, men det var paradoksalt nok tættere på Dissings ånd end kollegernes ulige kamp med legendens repertoire. Benny Holst kan stadig synge som Benny Holst. Det er skønt, vi stadig har ham. 
Kjartan Arngrim fra Folkeklubben, der er opkaldt efter Dissings debutplade, kan ikke rigtigt synge, men han havde lavet en kreativ oversættelse af ’To Ramona’.

Gjorde indtryk
Niels Hausgaard kan slet ikke synge. Han gjorde det heldigvis alligevel. Skilsmissesangen ’Farvel’ gjorde indtryk. Det indtryk blev dybere af, at han i marts mistede sin kone. 

Rasmus og Jonas Dissing synger lidt som deres far. Det er lidt mærkeligt. Men jo også naturligt nok.

Det kan godt være, brødrene har arvet noget, men der var kun en Povl Dissing, og der kommer aldrig en mere.

Det er værd at hylde. 
";;NA;NA;NA;Ja,  hyldestkoncert m. flere kunstnere;1;;;
https://ekstrabladet.dk/musik/koncert_anmeldelser/doedskramper-paa-hovedscenen/9401436;28. Aug 2022;2;Dødskramper på hovedscenen;"Veteranen Keb' Mo' forsøgte uden succes at holde liv i både kludene og bluesen på Tønder Festival
";"Rocken er ikke, hvad den har været. Genrens bedstefar, bluesen, er slet ikke.

På Tønder prøver man at give den truede stilart kunstigt åndedræt og tiltrængt hjertemassage, men to amerikanske spillemænd fik musikalske dødskramper på hovedscenen.

Lørdag var Cedric Burnside så røvsyg, at man begyndte at tvivle på, om han vitterlig er barnebarn af Mississippis afdøde R.L. Burnside, der eftertrykkeligt sparkede nyt liv i bluesen op gennem 1990’erne.

Keb’ Mo’ kommer fra Los Angeles og har i årtier arbejdet på at modernisere den rurale genre med et mere urbant udtryk, men det skulle han længere ud på landet med, da han søndag aften trillede ind i Tønder.

Det virkede nærmere som om, han forsøgte at klemme luften ud af bluesens lunger.

Bare en spade
Stemningen foran den store udendørsscene emmede da også mere af begravelse end barnedåb på en grå søndag, hvor det ikke handlede om hverken liv eller død.

Hyggen blev absolut ikke spoleret af Keb’ Mo’s stilfærdigt blævrende funk, når ’Government Cheese’, ’Rita’ og ’Good to Be (Home Again)’ dryssede mod det apatiske publikum med en intensitet som det sønderjyske kaffebord.  

Selv når han foregav at gå i dybden med ‘All Dressed Up’, føltes det overfladisk.Bluesen på Tønder var alt andet end prisværdig. Ikke desto mindre har Cedric Burnside vundet en Grammy, og Keb’ Mo’ har scoret fem! Man skal angiveligt bare eje en spade for at blive nomineret.
Keb’ Mo’ kan stadig synge lidt i en alder af 70, og specielt på dobro virkede veteranens fingre, men hvorfor præsenterer Tønder ikke en bluesmand på 24, der både kan og vil noget?

Blandt andet fordi han ikke findes længere.

";Keb' Mo';0;1;M;;;;;
https://ekstrabladet.dk/musik/koncert_anmeldelser/mirakuloest-skete-det-lige/9400069;28. Aug 2022;4;mirakuloest-skete-det-lige/9400069;"Raúl Malo var Elvis Presley og Luciano Pavarotti, men ikke helt sig selv på forbløffende aften i Tønder
";"Miraklernes tid er ikke forbi. Der indtraf to mere lidt efter klokken 22 i Tønder 27. august 2022.

Sent lørdag aften på en dansk festival burde det ikke være muligt at få et publikum til at være bare nogenlunde opmærksomme på en mand med en akustisk guitar.

Men trods de obligatoriske problemer med ringende mobiltelefoner og brug af blitz, som det lidt ældre segment fortsat ikke behersker, så fik Raúl Malo folk til at åbne sanserne og lukke munden.

Flere af dem lukkede vist også øjnene. Man troede, det var løgn.

Tenorens spøgelse
Lydhørheden var det ene mirakel, og Raúl Malos mageløse croon var det andet.

De to ting hænger naturligvis sammen. Det var nærmest, som om forsamlingen momentvis blev ædru, da amerikanerens tindrende vokal ramte dem.";Raúl Malos;0;1;Ma;;;;;
https://ekstrabladet.dk/musik/koncert_anmeldelser/udbraendt-han-burde-forbydes/9398307;26. Aug 2022;1;”udbraendt-han-burde-forbydes/9398307;"Calby, som hittede med 'Burnout', gav fornærmende ringe koncert for skolebørn på Tønder Festival
";"Det er oldtimere som Niels Hausgaard, Lars Lilholt og Benny Holst, der står på scenerne i Tønder. Gennemsnitsalderen blandt festivalens stampublikum er også snart trecifret.

Det går jo ikke i længden, så i et forsøg på at fremtidssikre det traditionsrige arrangement lokkes de lokale skoleelever ind på pladsen til musik uden gangstativ og knyster.

I år var det danske Calby, der stod for at underholde ungerne fredag middag på hovedscenen, og med gabende popsoul sørgede han for, at de nok aldrig kommer igen.

Børnene har formentlig oplevet mere spændende eftersidninger, så deres interesse samlede sig hurtigt om den franske hotdog, de havde i hånden, og hende fra parallelklassen, de gerne ville have i den anden.    Ingen karisma
Calby, der i virkeligheden hedder Mik Thybo, var virkelig kedelig, og han havde absolut ingen ambitioner om at gøre en forskel - i hvert fald ikke til det bedre. Sangeren fik et mindre gennembrud for et par år siden med hittet ’Burnout’, men i spidsen for et lallet band fremstod han allerede udbrændt i et sæt blottet for karisma, vilje og indlevelse.
Udover ’Burnout’ er numre som ’The Million Dollar Song’ og ’Worry About the Money’ ellers velskabte stiløvelser, der rager lidt op over den udbredte middelmådighed i en overbefolket genre.

På Tønder blev materialet bare spillet og sunget så famlende uengageret og planløst, at det burde være forbudt for både børn og voksne.  
";Calby;0;1;M;;1;;;
https://ekstrabladet.dk/musik/koncert_anmeldelser/totalt-kaos-hvad-laver-han/9378255;13. Aug 2022;3;”totalt-kaos-hvad-laver-han/9378255;"Højenergiske Chance the Rapper gakkede helt ud som slingrende prædikant på festivalen AiaSound
";"Det siger en hel del om hiphop, at Chancelor Johnathan Bennett valgte kunstnernavnet Chance the Rapper for at være sikker på, fansene ved, han er rapper.

Efter amerikanerens show på AiaSound kan ingen imidlertid være helt sikker på, hvad han render og laver.

Og render det gør han.

I et vildt kaotisk sæt, der var en halv time forsinket på grund af ’tekniske problemer’, drønede entertaineren rundt i jazz, gospel, soul, ballader, spoken word, pop og naturligvis rap som en prædikant for alle religioner.

På Christiania
Mandens intense tilstedeværelse og uregerlige energi var nærmest stressende, men i forhold til hans danske kolleger på festivalen Hans Philip og Kesi, så var det da befriende, at vi havde at gøre med en gut, der lagde blod, sved og vanvid i sagerne. - Jeg har før været på Christiania! udbrød Chance the Rapper inden ’Hot Shower’, og det kunne ikke komme bag på nogen. Koncerten var pilskæv, men af og til blev det faktisk muligt at nyde spirrevippens uomtvistelige musikalitet.
‘Blessings’ og ‘Let’s Go on the Run’ var medrivende, og stjernen gav alt i løbet af en vildt fabulerende ‘The Highs & The Lows’.

Midt i det hele dukkede Justin Bieber op. Heldigvis kun på storskærmen.

Chance the Rappers trompetist hedder i øvrigt Donnie Trumpet, og trommeslageren kalder sig Stix.

På en måde gav det hele mening. Og så alligevel slet ikke.

";Chance the Rapper;0;1;M;;0;;;
https://ekstrabladet.dk/musik/koncert_anmeldelser/bieber-helt-lam-paa-smukfest/9363931;04. Aug 2022;2;”bieber-helt-lam-paa-smukfest/9363931;Superstjernen leverede chokerende tam midnatsforestilling foran stemningsforladt fanskare i Jylland;"Justin Bieber måtte tidligere på sommeren aflyse en række koncerter på grund af lammelse i ansigtet, men han er heldigvis blevet en flot fyr igen, så popidolet blev klar til at indtage Smukfest.

Musikalsk var han imidlertid stadig lam.

Sent onsdag indtog fænomenet Bøgescenerne med en indsats, der i bekymrende grad truede med at tangere Britney Spears’ katastrofekoncert samme sted i 2018.

Helt så slemt blev det ikke. Men det var tæt på.

Superstjernen var forbavsende ordinær og helt uden den aura, man bør kunne forvente fra en gut, der er større end Jesus.

Hyldede Gud
Selv lagde Justin Bieber ud med at hylde Gud i en lille introvideo, og så var stilen ellers lagt til en gudsforladt optræden fra et af de mest blæste hjørner af showbiz.

I forhold til hans uanstændigt ringe koncerter i Parken i 2013 og 2016 var Canadas svar på Christopher til stede både fysisk og åndeligt på Smukfest, men han virker godt nok åndsforladt.
Stemningen blandt disciplene var da også nærmest chokerende flad ved de nye Bøgescener, hvor der overraskende nok slet ikke var tætpakket, og navnlig i koncertens første halvdel var det som at overvære en tilfældig deltager fra ’X Factor’.
Justin Bieber har for vane at mime, men han sang såmænd i det jyske, hvor han dog med fordel kunne have mimet, indtil han fik varmet stemmen, op og gjorde sig lidt umage med nogle akustiske sjælere og ’All That Matters’.

Skrabet show
Men det var et skrabet show med dåselyd, standardband og de obligatoriske dansere, der heller ikke formåede at sparke liv i en underlig uambitiøs forestilling på 100 minutter.

Justin Bieber gad ikke rigtig, og poptøserne orkede knap nok at hvine, men ’Intentions’ var den melodiske ørehænger, der skulle have været 15 af.

Det var der ikke.

Justin Bieber forlod scenen flere gange. Måske for at få drop backstage, som da han landede i Billund onsdag eftermiddag.

Han kunne godt have droppet den tale, der handlede om, at lige meget hvem man er, så er man ens. Og racisme er i øvrigt skidt.

Da klokken sneglede sig forbi et, satte han sig ved pianoet og begyndte en overlang jamversion af ’Peaches’ som ekstranummer. Det var, som om han sugede det sidste liv ud af pladsen, og folk flygtede mod soveposerne.  

Hovednavnet tabte hovedet.";Justin Bieber;0;1;M;;;;;
https://ekstrabladet.dk/musik/koncert_anmeldelser/haabloes-faerdig-som-gaardsanger/9363935;03. August 2022;2;”haabloes-faerdig-som-gaardsanger/9363935;Hjalmer var lige til glemmebogen på Smukfest, hvor den frejdige popsanger manglede basalt format;"Hjalmer Larsen er jo søn af en vis gårdsanger, der fik hele kongeriget som sin baggård.

Knægten kæmper stadig med at få nationen i tale, og det var der ikke så mange, der gad høre på, da han onsdag aften underholdt på Smukfest.

Der var god plads foran Stjernescenen, og pladsen blev bedre og bedre, mens Hjalmer forsøgte at give den gas på den der frejdige facon, der er blevet hans intetsigende og ganske irriterende varemærke.

Fynboens nye album, ’Alt blir bedre’, som kun holdt to uger på top 40, handler om, at Hjalmer har haft det ret svært. Vi kan glæde alle med, at han nu har det meget bedre.

Smilede uafbrudt
I Skanderborg smilede han i hvert fald uafbrudt og udbrød blandt andet:

- Jeg kommer til at græde hele natten, fordi det har været så fucking dejligt!

- Tak for den smukkeste aften nogensinde!

- Jeg er lykkelig!

Han er nem at gøre glad.

Det var, som om han troede, publikum var udviklingshæmmede, men det er jo ovre på Sølund. På Smukfest er de bare fulde.

Kvamm på scenen
Hjalmer spiller musik på et gedigent ungdomsskoleniveau, og hvis det skulle glippe i showbiz, så kan han helt sikkert tage et sjovt kostume på og få en tjans med at optræde for børnehavebørn.

Sangeren har et par virkelig gode omkvæd på ’Mandag morgen’ og ’Liv’, men hans materiale rækker ikke til et spisefrikvarter, så der blev spædet op med flere coverversioner.

Simon Kvamm, som Hjalmer jo kender fra ’Toppen af poppen’, kom på scenen og legede lidt med på et medley af sange med Nephew og De Eneste To, og det var da meget sjovt. Eller snarere lidt.  

Hjalmers far gav ham lov. Han bliver ikke til noget.";Hjalmer;0;1;M;;;;;
https://ekstrabladet.dk/musik/koncert_anmeldelser/ude-at-skide-paa-smukfest/9363924;03. August 2022;2;”ude-at-skide-paa-smukfest/9363924;Lukas Graham var halvnøgen og halvhjertet under koncert, der cementerede hans kriseramte tilstand;"Efter flere flop på hitlisten de senere år har Lukas Graham noget at bevise.

Det eneste, Lukas Graham beviste på Smukfest, var dog, at han har fremtiden bag sig.

Og den kommer længere og længere bag popsangeren.

Lukas Graham er officielt et band, der er reduceret til frontmand Lukas Forchhammer og trommeslager Mark ’Lovestick’ Falgren.

Det er det, man i fagsproget kalder en duo, men det er svært at forestille sig, at Lovestick har det helt store at skulle have sagt på bandmøderne.  

På Smukfest bestemte Lukas, at de skulle gøre, som de plejer, men stilstanden føltes som et tilbageskridt.

Bar overkrop
Vi havde hørt det hele før. Mere veloplagt. Mere intenst. Mere alting.Lukas Graham åbnede Bøgescenerne, der er blevet udvidet betragteligt, men det var ikke nødvendigt, for gearet kunne være i en christianiacykel.
Den største showeffekt var, da sangeren hurtigt smed T-shirten og stod i bar overkrop. Først mod slut satte ’Strip No More’ imidlertid gang i publikum, der endelig opførte sig, som om de havde ventet tre år på seancen.

Fanskaren venter stadig på ’The Pink Album’, som tilsyneladende er udskudt på ubestemt tid.

Forhåbentlig arbejder Lukas på at genopfinde sig selv. Absolut intet tyder på, det lykkes.

To nye numre understregede indtrykket af en hitmager, der febrilsk leder efter nye hits. Uden at kunne levere dem.

Det ene, som vist hedder ’Home Movies’, var ikke overraskende en ballade. Ikke overraskende var det ikke endnu en ’7 Years’.

Den anden nyhed var endnu en sang om et dødsfald i familien. Det var den gamle farmor, der blev mindet. Når børnenes teddybjørn sover stille ind, så får vi nok en ballade om det.";Lukas Graham;0;1;M;;;;;
https://ekstrabladet.dk/musik/koncert_anmeldelser/kaempeband-fejlede-paa-amager/9329124;05. juli 2022;2;”kaempeband-fejlede-paa-amager/9329124;Pearl Jam savnede basal musikalsk klasse under udsolgt koncert, hvor tragedier overdøvede sangene;"Pearl Jam har altid været det mest bøvede og uspændende af de såkaldte grungebands fra 1990’ernes Seattle.

Det er de stadig.

De er også fortsat enormt populære.

Tirsdag fyldte veteranerne Royal Arena med 16.000 fans, der lignede nogen, som havde været med, siden de hørte ’Ten’ første gang på efterskolen, ungdomsskolen eller handelsskolen.

Euforiske tilstande
Det 31 år gamle debutalbum var rigt repræsenteret i det to timer og 15 minutter lange sæt, og sange som ’Garden’, ’Even Flow’ og ’Jeremy’ fremkaldte euforiske tilstande.

Som dengang i 1991 var det svært at forstå hvorfor.

Pearl Jams lyd er stadig ulden og ufarlig. Der var en masse energi og vilje. Der var ingen kant og dynamik.

De lød som et garageband, der ikke kunne finde ud af garagen.

Det føltes næsten som det, de i USA kalder Christian rock.Hellere et røvhul
Den evigt sympatiske sanger, Eddie Vedder, har alle de rigtige meninger, som ingen med en hjerne kan være uenig i, men til sidst ville man hellere høre på et røvhul, der kunne synge en rocksang, så man kunne mærke den.
Frontmanden drak forsigtigt vin fra flasken og fortalte, han havde læst, at danskerne var nummer to på listen over de mest lykkelige folk i verden.

To dage efter tragedien i Field’s, der ligger få hundrede meter væk fra Royal Arena, virkede det helt blæst.

Inden ekstranumrene omtalte Eddie Vedder dog skyderiet og udtrykte vrede over, at en amerikansk politiker angiveligt havde udtalt, at hændelsen i København var et eksempel på, det ikke hjalp at indføre en strengere våbenlov i USA. Rørt over Roskilde
Sent i koncerten mindedes sangeren ofrene for ulykken på Roskilde Festival i 2000, hvor ni mennesker mistede livet under gruppens koncert på Orange.
- Vi havde et liv før og efter den dag, lød det fra Eddie Vedder, der sagde bandets medlemmer fik ny forståelse for dybden i de pårørendes smerte, efter de selv fik børn.

- Tak for at være her når vi kommer tilbage! udbrød en tydelig rørt Eddie Vedder.  

Måske fordi Pearl Jam var påvirket af frontmandens ord og den bevægede stemning i arenaen, spillede de efterfølgende en version af ’Love Boat Captain’, der næsten faldt fra hinanden.

Mod slut blev der skrålet med på ’Alive’, og det var måske nok en følelsesmæssig forløsning for fanskaren, men musikalsk lød Pearl jam mere uforløst end nogensinde.

29. september spiller uforligneligt flabede Mudhoney i Lille Vega. Det var dem, der opfandt grunge. Der er stadig billetter.";Pearl Jam;1;0;M;;;;;
https://ekstrabladet.dk/musik/koncert_anmeldelser/endelig-nu-er-det-helt-godnat/9324666;03. juli 2022;3;”endelig-nu-er-det-helt-godnat/9324666;The Strokes lukkede Orange for i år med forsinket natteroderi og glimt af fordums sjaskede charme;"The Strokes’ frontmand, Julian Casablancas, er søn af den danske fotomodel Jeannette Christiansen.

Rockbandet selv er sidste års model.  

Det understregede The Strokes, da de lukkede Orange, hvor man imidlertid også fik lejlighed til at opleve, hvorfor kvintetten fra New York engang var ugens mest feterede orkester.

Ganske symbolsk slentrede de ind på Roskildes hovedscene med 29 minutters forsinkelse, hvilket immervæk er en del, når midnat nærmer sig, og de relativt få tilbageværende er på zombiestadiet.

The Strokes startede skramlet, skødesløst og skingert, men snart faldt deres samspil nogenlunde på plads, og i et fem kvarter langt sæt mandede de sig op flere gange og slog gnister under 'Juicebox', 'Reptilia’ og 'You Only Live Once'.

Voksen til Orange
Bandets fordrukne opkog af hjembyens legendariske Blondie, Television og The Velvet Underground havde dog også en tendens til at dingle fra Orange uden retning, så ofte kunne man godt have brugt en voksen.

I stedet fik vi en ustadigt flakkende udgave af 'The Adults Are Talking'. Planløse monologer mellem numrene har været et frustrerende tema på Roskilde i år, og Julian Casablancas holdt sig bestemt heller ikke tilbage med alt fra rablende vanvid til ætsende sarkasme.
Det var som NorthSide. Bare på scenen. Og sjovere.

Sangeren demonstrerede, at han næsten kunne sige både makrel og fløde. Så blev vi så meget klogere.

The Strokes viste Thomas Helmig, hvordan man er funky med ekstranummeret 'Eternal Summer', inden hittet 'Last Nite' tumlede udover festivalpladsen helt til sidst.

Det var det. Og det var på tide. Orange er lukket for i år. Bedre sent end aldrig.";The Strokes;1;0;M;;;;;
https://ekstrabladet.dk/musik/koncert_anmeldelser/vildt-i-roskilde-skete-det-lige/9323027;02. juli 2022;5;vildt-i-roskilde-skete-det-lige/9323027;The Smile bragte endelig rigtig musik til festivalen, mens Tyler, the Creator var rigtig gakket på Orange;"Så skete sensationen. Omsider kom der klasse over Roskilde. Det var en regulær befrielse.

Man havde jo nærmest glemt, hvordan rigtig musik føles, men The Smile mindede om, at der er en grund til, vi vader rundt i fire dage på en Dyrskueplads.

Det er for at få oplevelser, som da The Smile fyldte Arenas enorme teltdug med den vildt vibrerende lyd af en overdådigt velspillende rocktrio.

Bandet består af Radioheads nøglemedlemmer Thom Yorke og Jonny Greenwood samt jazztrommeslageren Tom Skinner, og i forhold til den strømlinede pop og rap, der har præget festivalen, så tangerede The Smiles fem kvarter lange sæt avantgardejazz.

En syg verden
Repertoiret var næsten udelukkende hentet fra forårets fremragende debutalbum, ‘A Light for Attracting Attention’, hvis sange ubesværet blev fortolket i liveversioner, der emmede af eventyrlyst, musikalitet og en løssluppen spilleglæde, man generelt ikke oplever hos Radiohead.

Ellers kronisk deprimerede Thom Yorke smilede sågar. Det klædte ham.
The Smiles flair for afrobeat og spastiske rytmer gav koncerten en uimodståelig kropslighed, men briterne laver primært musik til hjerner, der er ved at brænde sammen i afmagt over en syg verden.
Musikken gør det imidlertid nemmere at færdes i den verden. Og ikke mindst på Roskilde, der jo heller ikke er helt rask.

Hovedløs kreatør
Umiddelbart efter The Smile gik Tyler, the Creator på Orange som fredagens hovednavn.

Californieren er en atypisk rapper, men det blev alligevel et af den slags hovedløse shows, der er så typisk for genren.Hans gakkede og indforståede stil egner sig ikke ligefrem til megascenen, og spradebassens mange pauser og monologer punkterede festen, hver gang den var lige ved at komme i gang.
’Lumberjack’ og ’I Think’ bragede undtagelsesvis igennem, men Tyler, the Creator har ikke de hooks, der skal til på Orange.

Rablende flow
Til gengæld var der nærvær i hans rablende flow, og man kan da kun glæde sig, når en rapper ligefrem eksperimenterer med at have et kreativt aspekt til sit vanvid.

Scenografien var en slags futuristisk regnskov, men træerne voksede ikke ind i den regntunge aftenhimmel.

Da det var ved at blive sent proklamerede Tyler, the Creator, at han nød at være i ’motherfucking Copenhagen’.

Det var dog til The Smile, at vi andre glemte tid og sted.";The Smile;1;0;M;;;;;
https://ekstrabladet.dk/musik/koncert_anmeldelser/roev-og-noegler-paa-roskilde/9323020;1. juli 2022;4;”roev-og-noegler-paa-roskilde/9323020;Festivalen gav upåagtede Amina, Sosa og FVN en gigantisk chance med noget omskifteligt resultat ;"Tessa er nærmest ensbetydende med kvindelig dansk rap, og det er da lidt ærgerligt, for det rappende røvgevir er en af de ringeste i en flok af det, de selv kalder bitches.

Roskilde præsenterede et par af Tessas rivalinder på Arena fredag eftermiddag, hvor et noget nær mennesketomt telt tog ret godt imod ultrakorte koncerter.

Sosa er simpelthen ikke til at stå for. Hun er en omvandrende highfive, udviser en sværvægtsmesters selvtillid og har attitude som en ghettoblok.

Rapperen er iskold og fra Ishøj, men hendes struttende charme smeltede indledningsvis i et vildt utydeligt lydbillede.Sosa blæste dog igennem virvaret, og tilsat røvrystende underholdningsværdi og ustoppeligt drive var hun en herlig oplevelse, der gav påmindelser om det sørgeligt savnede hiphopikon Missy Elliott. 
Det var den gamle skole med ny energi, og sidstnævnte havde FVN så sandelig også en gevaldig dosis af.

Fucking trættende
Hun fremstod som en bordbombe med en snes lunter. Det var noget opslidende i længden, men hendes flow var fyrigt og professionelt.

FVN formåede ikke at hverken sige eller råbe en sætning uden ’fucking’, og det var også trættende.

Tekstuniverset tyder ikke på, hun har materiale til en selvbiografi i fire bind endnu, men hendes fysiske optræden var så dynamisk, at bukserne blafrede med overhængende fare for en eksplosion i røvregionen.Amina var flot klædt ud som en strandet havfrue på skiferie, og hendes show flyttede sig heller ikke en centimeter.
Sangerindens stereotype R&B blev totalskadet af en komplet inkompetent lydmand, men seancen fremstod i det hele taget pinefuld amatøragtig, anstrengt og akavet.

Der er lidt at arbejde videre med, og det kan hun passende gøre på en europalle i campingområdet.  

Selv Tessa er mere kompetent. Hun lukker Arena sent lørdag. Så er du advaret."; Amina, Sosa og FVN;NA;NA;NA;Flere solister i ét show måske?;;;;
https://ekstrabladet.dk/musik/koncert_anmeldelser/folk-gik-pinligt-ringe/9314381;25. juni 2022;2;”folk-gik-pinligt-ringe/9314381;Nogle af kongerigets bedste komikere var noget af det værste hidtil på den fynske festival Tinderbox ;"Det er ikke kun popmusikken, der er plat på Tinderbox. Det er vittighederne også.

I festivalens lille telt Groovebox afvikles seancen Comedy dagligt med et simpelt koncept bestående af jokes fra komikere, der ikke burde være blandt landets bedste.

Men det er de tilsyneladende.

Lørdag var det Lars Hjortshøj, Mark Le Fêvre, Natasha Brock, Per Sodemann, Victor Lander og Uffe Holm, som hver fik ti minutter til at demonstrere, at standarden i dansk standup er kummerlig.

Eller havde de bare udvalgt deres værste vittigheder?

En flaske portvin
Yngre opkomlinge som Per Sodemann og Victor Lander forsøgte sig med den friskfyragtige stil, der synes at dække over dårligt selvværd. 

Så var der trods alt lidt mere pondus over rutinerede Uffe Holm og Lars Hjortshøj. Sidstnævnte er begyndt at minde om Tommy Kenter. Det klæder ham.

Han har stadig den der elskværdige charme som en mand, der altid lige har drukket en flaske portvin.Man ville ønske, man havde gjort det samme, da trivialiteter om skedesvamp, numsehuller og rynkenosser bøvet blev serveret af en flok trættende humorister i et telt, der var mere halvtomt end halvfyldt.
Sex, sex, sex og sex
Standupperne dyrkede naturligvis det pinlige. Det har komikere altid gjort. Men mest af alt var de generelt bare pinagtigt dårlige, og den spredte latter føltes som dåselatter.

Satiren om selfiekultur, sex, feminisme, svigermødre, sex, parallelparkering og mere sex var forudsigelig på linje med publikums adfærd.

Gradvist forlod de teltet som luften, der siver ud af en pruttepude.    

Det var meningen, det skulle være sjovt. Det stank.";Komikere;NA;NA;NA;Comedy;;Comedy;;
https://ekstrabladet.dk/musik/koncert_anmeldelser/dansk-sensation-efter-midnat/9303753;18. juni 2022;5;”dansk-sensation-efter-midnat/9303753;D-A-D sparkede rynkerøv på selveste Metallica med ganske særlig topunderholdning på Copenhell ;"Metallica kunne ikke helt. Judas Priest kunne næsten. Kiss kunne slet ikke.

Men det kunne D-A-D.

Københavnerne efterlod sensationelt Copenhells udenlandske legendenavne i støvet, da de stormede til mindeværdig hjemmebanesejr ’after dark’ med sprudlende midnatsforestilling på hovedscenen.

Showet var en ønskekoncert, hvor fans stod for sætlisten via en afstemning på nettet, og det kunne de ikke have gjort meget bedre.

Det kunne D-A-D heller ikke.

Gjorde forskellen
Aftenens 18 numre var en forrygende blanding af klassikere og kuriositeter, men det var måden, hele herligheden blev leveret på, der virkelig gjorde forskellen fra bare endnu en tur i veteranernes rockcirkus.

D-A-D spillede, som gjaldt det livet, eller noget endnu vigtigere, hvad det end måtte være.

Uden at forklejne Silkeborg, der jo er køn som Stig Pedersen i en sølvdragt, så er det altså ikke det samme at spille til regatta ved Gudenåen. D-A-D fandt det ekstraordinære frem til en særlig begivenhed og understregede, at de er en meget dansk kulturinstitution og et enestående orkester med internationalt format.
Det var kort sagt F-A-R’s dag.

Kys til publikum
Starten var god, men det blev bedre og bedre, og midtvejs i den 105 minutter lange stjernestund, som føltes noget kortere, lyste ’Everything Glows’ pladsen op, inden en episk ’Grow or Pay’ fik D-A-D til at vokse yderligere med opgaven.  Den akustiske ballade ’Laugh ’n’ a 1/2’ var oprigtigt rørende tilsat fællessang og gudhjælpemig crowdsurfing, og sjæleren fik selv Jacob Binzers stenansigt til at flække i et smil, inden guitaristen sendte et kys ud til publikum.
Laust Sonnes animalske jazzswing var så medrivende, at man tilgav ham netundertrøjen og det pink jakkesæt, mens Jesper Binzer skrålede, så man kunne se plomberne og det meste af ganen.

D-A-D har kæmpet med intern splittelse i flere år, men da legionærerne sluttede med ekstranumrene ’Sleeping My Day Away’ og ’It’s After Dark’, hvor alle fire samlede sig på trommepodiet, lignede og lød de som et sammentømret band.  

De er ikke kommet sovende til det. Lad os håbe de aldrig går til ro.";D-A-D ;1;0;M;;;;;
https://ekstrabladet.dk/musik/koncert_anmeldelser/malplaceret-roev-og-noegler/9303752;17. juni 2022;3;”malplaceret-roev-og-noegler/9303752;Baest blev ofret på Copenhells hovedalter, hvor de energiske aarhusianere savnede afgørende sange;"Onsdag og torsdag præsenterede Copenhell en veritabel legendeparade med Metallica, Judas Priest og Kiss. Selv Jokeren blev set backstage.

Kortene er delt, så der ikke er udenlandske esser på programmet fredag, men nogen skal jo for helvede op på hovedscenen, og under en metalfarvet aftenhimmel var det aarhusianske Baest, der indtog megaalteret.

De plejer at spille for 600 inde i Pumpehuset. Der er 35.000 på Copenhell, og en tredjedel så vel jyderne.

- Jeg står bare ikke heroppe, det gør jeg bare ikke! lød det vantro fra frontmand Simon Olsen, mens han rystede manken.

Behersket niveau
Vokalisten havde et nøglebundt dinglende ved hoften, men dødsmetalbandet havde ikke nøglen til succes på hovedscenen.

Det kræver mindeværdige sange at begå sig deroppe. Man skal have skrevet Baests sange for at huske dem. Simon Olsen brølede, så overskægget var ved at falde af, og de sympatiske gutter udviste herlig entusiasme for projektet, så støvet blev da hvirvlet lidt op på pladsen, der efterhånden ligner en blanding af Kallerup Grusgrav og ’Mad Max’.
Torsdag katapulterede det amerikanske monsterband Blood Incantation dødsmetallen langt ind i fremtiden, men på et helt anderledes behersket ambitionsniveau nøjes Baest med muntert at holde liv i genren lige nu og her.

Hvis man vil lege med, hvor ikonerne færdes, så er det bare ikke nok at have de rigtige tatoveringer, lokker og T-shirts.  

Simon Olsen havde Mercyful Fate på brystet. Legenderne spiller lørdag.";Baest ;1;0;M;;;;;
https://ekstrabladet.dk/musik/koncert_anmeldelser/toploes-jyde-amok-i-koebenhavn/9302562;17. juni 2022;4;”toploes-jyde-amok-i-koebenhavn/9302562;Lifesick kom med ufred fra Fredericia, og Copenhell måtte bare overgive sig til deres viljestærke hærg;"Fredag er en stor danskerdag på Copenhells mægtigste scene Helvíti, hvor D-A-D og Baest skal underholde i primetime, men om eftermiddagen var der allerede dansk dynamit på festivalens forrygende nye og relativt lille skueplads Gehenna.

Lifesick havde taget turen fra Fredericia, og selvom frontmand Simon Shoshan udtrykte en vis utilfreds med, at broen koster 250 kroner (hver vej!), så var han tydeligvis tilfreds med at stå i spidsen for gruppens hidtil vigtigste koncert.   

Jyderne gik til opgaven med uimodståelig jernvilje, så snart fik de forvandlet pladsen til et hvirvlende virvar af strittende djævlehorn og flyvende alkohol.

Der var sågar både crowdsurfere og et sæt krykker i luften en overgang, og med triumferende smil på svedige ansigter fremprovokerede Lifesick flere former for fanpits. Dømt på duften var der også mange armpits.

En forrykt afart
Bandets attituder er noget større end deres sangskrivning i en blandingsgenre, hvor Power Trip har mikset hardcore og thrash med langt mere sønderlemmende effekt, men hold kæft hvor blev der kompenseret med amokagtige entertainerevner.Lifesick brugte cowboysangeren Eddie Noacks uafrystelige version af kultklassikeren ’Psycho’ som intro, og stemningen tangerede da også det sindssyge, mens halvnøgne mandekroppe klaskede sammen i en forrykt afart af moderne stammedans.       
Simon Shoshan havde T-shirten nede i bukserne, men vokalistens indebrændte følelser var helt uden på tøjet.

Midtvejs stod han pludselig i skvulpende hvalpefedt og tatoveringer. Så brølede han:

- Fuck corona! Fuck Putin! Fuck at sidde derhjemme, når man kan være til metal!

Ingen havde tilsyneladende noget at indvende mod de statements.  ";Lifesick;1;0;M;;;;;
https://ekstrabladet.dk/musik/koncert_anmeldelser/megaband-er-endelig-faerdige/9301795;17. juni 2022;3;”megaband-er-endelig-faerdige/9301795;Kiss' afskedskoncert på Copenhell var som en tungeslasker med et elskeligt fortidslevn uden tænder;"Kiss er omsider på afskedsturné. Den idé burde de have fået noget før.

Det fik rocklegenderne faktisk også i 2000, hvor Kiss rejste rundt på The Farewell Tour. Men nu har de altså fået idéen igen.

Koncerten på Copenhell skulle være det uigenkaldeligt sidste dødskys til de danske fans, der fik en noget sjusket tungeslasker af fire tandløse veteraner.

Den knap to timer lange midnatsseance var imidlertid bedre end frygtet, men hvis man overværede deres seneste shows på dansk grund i Forum Horsens og hovedstadens Forum, frygtede man også det allerværste.

Kiss’ storhedstid er næsten et halvt århundrede bag dem, og nøglemedlemmerne Gene Simmons og Paul Stanley er begge over 70, så forståeligt nok var deres karakteristiske kostumer mere tight end gruppens samspil.

Fik smilene frem
Sættet indeholdt skønhedsfejl nok til at holde en plastikkirurg beskæftiget et par måneder, men når Gene Simmons rakte tunge, og Paul Stanley hvinede ’Lick It Up’, fik det smilene frem hos festivalfolket.

Newyorkerne har skrevet ustyrligt mange ørehængere, og selv i halvslatne versioner kan ’Detroit Rock City’, ’Deuce’, ’Love Gun’, ’Black Diamond’ og ’Cold Gin’ altså få flipperne til at stritte lidt ekstra.
Kiss’ nærmest nuttede pensionistparade var flot sat i scene med den funklende æstetik, der kendetegnede glamrockernes storhedstid i 1970’erne, og på rituel vis fik vi alle de sædvanlige cirkustricks.
Gene Simmons kastede teaterblod op, og bassisten og Paul Stanley fløj en tur, mens der naturligvis også var konfetti, fyrværkeri og balloner i luften.

Sololir og især Paul Stanleys blæste monologer punkterede imidlertid fadølsfesten igen og igen. Hvis den struttende frontmand havde sparret på ævleriet, så kunne han måske stadig synge klassikerne, som de skal synges.   

Det har han ikke formået i årevis, og det er mildest talt på tide, at Kiss trækker stikket igen.

Tak for alt. Og tak fordi I stopper. Hvis I altså stopper.";Kiss;1;0;M;;;;;
https://ekstrabladet.dk/musik/koncert_anmeldelser/i-skabet-praesten-fra-helvede/9301506;16. Juni 2022;4;”i-skabet-praesten-fra-helvede/9301506;Judas Priest støvede kronjuveler af på Copenhell, og Blood Incantation gav dødsmetal et vildt nyt liv;"Heavy metal findes bare ikke mere klassisk end Judas Priest. De kunne have Mozart på piano, og det ville ikke blive mere klassisk.

Torsdag aften indtog læderhalsene atter Copenhell med ypperstepræsten Rob Halford i front, og der har vi jo at gøre med en metalgud, som gik i lederhosen før prøjserne.

Sangeren, der er fyldt 70, hvinede umiskendeligt gennem både nisseskæg og næsering, mens Judas Priest støvede deres ikoniske repertoire effektfuldt af på den efterhånden prærielignende festivalplads.

Rob Halford kom ud af skabet i 1998, men ’Painkiller’, ’You've Got Another Thing Comin’' og ’Breaking the Law’ sad lige i elskabet.

Sidstnævnte kan stadig få enhver til at gøre noget, man ikke skulle have gjort.

I solen savnede bannerførerne fra Birmingham måske nok den flintrende intensitet fra orkesterets seneste danmarksbesøg i Royal Arena for fire år siden, og som Metallica aftenen forinden stod Judas Priest overfor et lige lovligt tilbagelænet kæmpepublikum, der ikke fik de gamle travere til at galopere hurtigere.  Sønderlemmende blodrus   
Judas Priest repræsenterer metalmusikkens glorværdige fortid, men Blood Incantation er genrens lysende fremtid. Og nutid.

Umiddelbart før legenderne underholdt på hovedscenen, truede Blood Incantation med at rive Copenhells stemningsfulde nye intimscene Gehenna ned med en overvældende omgang afsindigt ekvilibristisk dødsmetal.

Kvartetten fra Colorado døjer med huller i manken, og flere af dem kunne bruge en ny balsam, men pelsen på ryggen rejste sig, når de eksekverede numrene fra deres magtfulde megaopus ‘Hidden History of the Human Race’.

Blood Incantation besidder en sjælden kombination af sønderlemmende pondus og malerisk poesi, og deres organiske, kosmiske og progressive kompositioner var i konstant bevægelse under en ærefrygtindgydende stjernestund.

Hvis Wolfgang havde været med på piano, havde han tabt parykken.";Judas Priest;1;0;M;;;;;
https://ekstrabladet.dk/musik/koncert_anmeldelser/for-helvede-metallica/9300142;16. Juni 2022;4;”for-helvede-metallica/9300142;Legenderne var gode, men ikke gode nok på Copenhell, hvor magien aldrig glimtede blandt 35.000;"Der var lagt op til en historisk aften på Copenhell, da Lars Ulrich vendte hjem til fødebyen med Metallica. Men triumfen udeblev.

Det var bare godt. Det var bare endnu en koncert med Metallica.

Der var mere øldunst, støv og urinstank i luften end magi, mens veteranbandet kæmpede, knoklede og skar grimasser gennem et to timer langt show op mod midnat.

Metallica samlede alle 35.000 foran hovedscenen uden at flå det hele fra hinanden, og kun i glimt ruskede de forsamlingen. Lidt.

Miste fodfæstet
Lars Ulrich, der står for gruppens sætlister, overraskede med flere kuriositeter, men det var mægtige metalklassikere som 'For Whom the Bell Tolls' og 'Sad but True', der fik betonen til at gungre midtvejs.

Publikum var dog primært ved at miste fodfæstet på grund af deres olympiske alkoholindtagelse, og de virkede generelt for fulde og tilmed garvede til at give Metallica det modspil, der skal til, hvis en kæmpekoncert skal lykkes.Vi har set legenderne utallige gange før på dansk grund. Måske for mange gange efterhånden. Oftest har de været bedre end på Copenhell.
Knap 40 år efter de blev udgivet, var der imidlertid stadig bid i 'Trapped Under Ice', 'Seek & Destroy' og 'Damage, Inc.', hvor James Hetfield viste tænder og drev Metallica frem, frem, frem.

Det var næsten uimodståeligt. Næsten.

Flammer og fyrværkeri
Æstetik har kvartetten aldrig haft sans for, men det relativt minimalistiske sceneshow fremstod ganske stilrent, og brugen af både flammer og fyrværkeri var effektfuld.  

Lars Ulrich og James Hetfield har skrevet så mange magtfulde sange, at de har fremtidssikret sig med et bundniveau, de fleste andre bands på Copenhell ikke kan overgå, når de peaker. 

Flere af makkerparrets nøglenumre er indspillet på Amager få kilometer fra Copenhells festivalplads.

Blandt andre det ikoniske ekstranummer 'Master of Puppets', som sporadisk fik folket til at hæve næverne, men det virkede mere som en tilkendegivelse af årelang respekt end en kvittering for en uforglemmelig oplevelse.   

Forventningerne var nok for store. Selv for metals største band.";Metallica;1;0;M;;;;;
https://ekstrabladet.dk/musik/koncert_anmeldelser/toploes-legende-loes-i-koebenhavn/9285494;05. juni 2022;4;”toploes-legende-loes-i-koebenhavn/9285494;Iggy Pop nyfortolkede eget ritual under frygtløs koncert, hvor en del var mere interessant end vellykket;"Iggy Pop lagde ud med ’Five Foot One’, og høj er han jo ikke, men det bliver ikke større, når vi taler primal og legendarisk punkrock’n’roll.

Det har den ultimative performer bevist utallige gange på dansk grund, så søndag aften i udsolgte Falkoner Salen havde han intet at bevise.

Ikke desto mindre beviste Iggy Pop, at han i en alder af 75 stadig er en søgende entertainer, som da han udgav ’Search and Destroy’ med The Stooges for omtrent 50 år siden.

Klassikeren sluttede koncerten på Frederiksberg med øredøvende eksplosivitet, men forinden var gået halvanden time, hvor en del var mere interessant end vellykket, hvilet man kan sige om meget i amerikanerens karriere.

Ulden og lav lyd
Showet var ikke kun det sædvanligvis frådende frontalangreb fra Iggy Pop, der med udgangspunkt i sit seneste og nærmest jazzede album ’Free’ fra 2019 omarrangerede en lang række klenodier med udbredt brug af blæsersektion.

Nogle gange gik det godt. Andre gange gik det knap så godt. Den første halve time led under ulden og lav lyd, men selv med volumen på 6 er Iggy Pop bedre, end når de fleste andre skruer op på 11.
‘T.V. Eye’ og ‘Death Trip’ manglede bare det sidste, og selv om veteranens unge band spillede med gnist og begejstring, så stod man som så ofte før og savnede det ekstraordinære attak fra frontmandens forhenværende mesterguitarister James Williamson og Ron Asheton.

På en overraskende modig og radikal sætliste faldt især enerverende ’James Bond’ igennem, men titelnummeret fra ’Free’ fungerede som meditativ filosofi fra en mand, der vitterligt fremstod fri af branchens spændetrøje. 

Smadret legeme
Iggy Pop har smadret sit legeme i rampelyset gennem årtier og adfærden har efterhånden sat sit præg på oldtimeren, der slæbte sit bentøj efter sig, som var det en indkøbsvogn med defekte hjul.

Ikonets stemme er i langt bedre stand, og hverken sangeren eller hans garvede fanskare sparede på helbredets rester, da ’The Passenger’ og ’I Wanna Be Your Dog’ fyldte salen som en lykkerus.

Iggy Pop smed overtøjet allerede i åbningsnummeret og var karakteristisk topløs med flagrende hud og hår.

Legionæren er heldigvis stadig løs derude, og selvom han er set endnu større, så kunne mindre sagtens gøre det.
";Iggy Pop;0;1;M;;;;;
https://ekstrabladet.dk/musik/koncert_anmeldelser/utrolig-nattefest-skete-det-lige/9271743;27. maj 2022;4;”utrolig-nattefest-skete-det-lige/9271743;Fortidslevnet Duran Duran overraskede med opløftende show som hovednavn på Jelling Musikfestival;"Duran Duran var ti minutter forsinket på Jelling Musikfestival, men nogen vil måske mene, de var 40 år for sent på den i forhold til deres storhedstid.

Det er ved at være meget længe siden, den engelske popgruppe var cool. Det var til gengæld tænderklaprende koldt, da de gik på hovedscenen kort før klokken 23.

100 minutter senere havde man tabt underkæben ned i flisen en hel del gange, for Duran Duran overraskede med en engageret og inspireret indsats.

Stjernerne gad sgu godt, men det gjorde en relativt lille publikumsskare ikke rigtigt.

Tiltalende råhed
Duran Duran holdt en fest alligevel, og det klædte deres hitparade, at deres sound havde et mere soulet og organisk præg end de meget syntetiske studieversioner fra 1980’erne.

Ikke desto mindre føltes det jyske show af og til som en fjerboa til et traktortræk, men det har jo også sin charme.
Sætlisten mindede om, hvor fremragende Duran Duran er som sangskrivere, og ’Ordinary World’, ’Come Undone’ og ’Save a Prayer’ foldede sig ud, som de pragtfulde popnumre de er.
Efterårets ’Future Past’ er faktisk et forbløffende hæderligt album, der også satte sit præg på seancen, hvor 63-årige Simon Le Bon sang med en hæshed, der gav repertoiret et anderledes nærvær og en tiltalende råhed.

Det var ikke lige kønt det hele, og Duran Duran var tæt på at slå ’A View to a Kill’ ihjel i en gumpetung udgave, men ellers var det en livsbekræftende oplevelse at være vidne til et så garvet orkester gøre sig umage på en aften, hvor de havde mange grunde til at være ligeglade.

Det var jo nærmest tidløst."; Duran Duran;1;0;M;;;;;
https://ekstrabladet.dk/musik/koncert_anmeldelser/helt-sort-koncert-saboteret/9271723;26. maj 2022;3;”helt-sort-koncert-saboteret/9271723;Malurt fik håbløse arbejdsbetingelser på forfrossen festival med spredte klapsalver og campingstole;"Malurts stort anlagte genforeningsturné blev afsporet af pandemien, men de er for længst tilbage på landevejen, der torsdag aften førte veteranbandet til Jelling Musikfestival.

Her bød arbejdsforholdene på 12 grader og en hovedscene med meget spredte klapsalver fra et publikum, der tidligere var blevet udsat for en genudsendelse fra TV-2, og kun havde et andet fortidslevn, Duran Duran, at se frem til.

Det lunede, at Malurt spillede med gnist, men deres 40 år gamle koldkrigsrock blev aldrig tilnærmelsesvis den svedige oplevelse, som da de ramte Store Vega i København tidligt på turnéen.  

Forholdene var simpelthen uegnede til rock’n’roll, hvilket dog ikke forhindrede Malurt i forgæves at forsøge det umulige.

Helt anden vilje 
Michael Falch havde en helt anden vilje til at levere end vennen Poul Krebs udviste på festivalen om eftermiddagen, men guitaristen Christian Arendt overgik faktisk frontmanden med sin vildt uortodokse stil. Hans herligt utilpassede tilgang til instrumentet er ren punk. Knap så punk var det imidlertid, at folk sad pakket ind i tæpper i campingstole og overhørte koncerten med et kvart øre 100 meter væk.
Malurt forsøgte at sparke benene væk under den bundfrosne magelighed med beåndede versioner af ’Kanonføde’, ’Lev stærkt’ og især ’Sort søndag’, men det ændrede ikke på, at situationen var sort.

Mod slut nåede de til deres fortolkning af Neil Youngs klassiske ‘Hey Hey, My My (Into the Black)’, og da Michael Falch sang linjen ’Rock and roll can never die’, troede man ham ikke rigtigt.

Med de betingelser virkede det i hvert fald, som om nogen forsøgte at aflive genren.";Malurt ;1;0;M;;;;;
https://ekstrabladet.dk/musik/dkalbum/skider-paa-alt-opkast-til-folket/9195391;05. april 2022;4;”skider-paa-alt-opkast-til-folket/9195391;Nordsjællandske Fabräk albumdebuterer med uregerlig dancepunk og en sund overdosis sarkasme ;"Dødtræt af debil børnerap, feministisk pop og talentløse talentprogrammer?

Fabräk brækker sig også over tidsånden på makkerparrets herligt vrængende debutalbum, ’Rige børn leger bedst’.

Duoen fra Tisvilde udgøres af de to ivrigt råbende ungersvende Anton Dyrby og Sixten Pozsonyi.

Sidstnævnte er søn af The Sandmens trommeslager, Michael Rasmussen, der har en fjern fortid i det smålegendariske postpunkband Before, og netop deres utilpassede lyd bygger Fabräk videre på tilsat lige lovlig tydelig inspiration fra LCD Soundsystem og især Sleaford Mods.

Det minder om The Minds of 99 på vej til udpumpning med udrykning og hudafskrabninger efter en nat i asfalten, men bag stofferne, sprutten og tatoveringerne kan anarkisterne ikke helt skjule, at de besidder råt talent. 

Møgbeskidt dusin
Albummets 12 kortbarberede sange, der føles som et møgbeskidt dusin, er generelt ganske velfunderede, og ballademagerne er tydeligvis langt mere begavede, end de ser ud.

Musikalske molotovcocktails som ’Jeg skater ik’, ’Daarligt’ og ’Voldsom’ virker efter hensigten og aktiverer både udtrådte dansesko og smilebånd som snottet dancepunk.

Titelnummeret på ’Rige børn leger bedst’ afviger fra Fabräks elektroniske kernesound med guitardomineret hærg, der tangerer indebrændt hardcore, men urostifternes satiriske og sarkastiske antibudskab fremstår i grunden positivt og opløftende.

Det er den på sin vis livsbekræftende fornemmelse af en pludselig blodnæse og snarere et eksplosivt opkast end et opråb.";Fabräk;1;0;M;;;;;
https://ekstrabladet.dk/musik/koncert_anmeldelser/topband-spoleret-i-koebenhavn/9195277;31. marts 2022;3;”topband-spoleret-i-koebenhavn/9195277;Rockheltene The War On Drugs gav endnu en uheldig koncertoptræden under frustrerende forhold;"The War On Drugs er ramt af en københavnsk forbandelse.

Da det amerikanske rockband besøgte Amager i 2017, blev oplevelsen ødelagt i ubrugelige Tap1, og onsdag var de så tilbage i hovedstaden, hvor det ikke gik meget bedre på Frederiksberg.

I K.B. Hallen lød det, som om der var dyner rundt om højttalerne. Enten vænnede man sig til det, eller også blev det en anelse mindre slemt i løbet af den lidt over to timer lange koncert, men dyneløfteri tangerede det aldrig.

Det var snarere dybt godnat.

Ingen kontraster
Der var hverken kontraster eller nuancer i The War On Drugs’ ellers overvældende sound, og mens guitaristen Anthony LaMarca bar mundbind, så skulle man tro, frontmand Adam Granduciel havde et mundbind i munden, mens han sang.

Kun undtagelsesvis formåede nøglenumre som ’Strangest Thing’ og ’Red Eyes’ næsten at trænge igennem det uldne lydbillede. Næsten. Minsandten om der ikke var livstegn fra publikum under ’Under the Pressure’, men for det meste stod folk bare og stod. Mange gik sågar længe inden, koncerten sluttede. De gik ikke glip af noget. 
I perioder var stemningen som til en lydprøve, The War On Drugs åbenbart ikke holdt.

Man kunne hverken mærke eller høre, at traditionalisterne fra Philadelphia er blandt deres generations mest medrivende orkestre, og i forhold til gruppens ekstatiske koncertoptagelse ’Live Drugs’ fra 2020, så fremstod deres uforløste sæt i K.B. Hallen som at feje efter årets fest.

Det var storslået highwayrock i en rundkørsel. Næste gang landevejen fører til København, kan det kun blive bedre. Eller kan det?";The War On Drugs;1;0;M;;;Rock;;
https://ekstrabladet.dk/musik/koncert_anmeldelser/dybt-godnat-aldrig-set-foer/9130057;14. februar 2022;2;”dybt-godnat-aldrig-set-foer/9130057;Super Bowls opreklamerede pauseshow var gabende, da hiphoppen fik hovedrollen for første gang;"Super Bowls pauseshow er noget af det mest eftertragtede i showbusiness, men det er ikke på grund af hyren, for stjernerne får ingen løn for ulejligheden.

Det havde Eminem, Snoop Dogg, Dr. Dre, Mary J. Blige og Kendrick Lamar nu heller ikke fortjent, da de natten mellem søndag og mandag dansk tid serverede en omgang slatten underholdning uden nævneværdig værdi.

50 Cent dukkede op som en overraskelse, men det var knap så overraskende, at han ikke var 50 øre værd.

Rappen er blevet musikbranchens største stilart rent kommercielt, men som liveprodukt savner genren stadig gennemslagskraft, og det blev understreget, da hiphoppen for første gang var i centrum i pauseshowet.

Steril scenografi
Fraset Lamar, der var på hjemmebane i Los Angeles tæt på sin fødeby, Compton, har alle de optrædende veteraner fremtiden bag sig, og de leverede en underlig tam, diffus og bedaget indsats, hvor genrens rebelske attituder blev tæmmet totalt i en håbløst steril scenografi.Blige var som så ofte før overgearet på grænsen til gakket, men hendes evige melodrama havde ingen effekt, og Snoop luntede omkring som en køter, der er blevet kastreret.
Lamar forsøgte da i det mindste at give sin performance kunstnerisk kant. Det virkede bare ikke foran kolleger som Kanye West, Jennifer Lopez, Drake, The Weeknd og Justin Bieber, der alle så med fra tribunerne på SoFi Stadium.

Mange af vokalerne lød båndet, og lydbilledet savnede basal bund, hvilket også gik ud over Eminem, da ikonet mod slut præsenterede ’Lose Yourself’.

Klassikeren er umulig at ødelægge, men Slim Shady har mistet det og er en skygge af sig selv.

Klokken var næsten 2.30, og det var hverken noget værd eller værd at blive oppe for. Dybt godnat. ";Superbowl Pauseshow ;NA;NA;NA;Ja;;;;Eminem, Snoop Dogg, Dr. Dre, Mary J. Blige og Kendrick Lamar til Super Bowl half time
https://ekstrabladet.dk/musik/koncert_anmeldelser/klassisk-fejl-kikset-sidespring/9114359;03. februar 2022;2;”klassisk-fejl-kikset-sidespring/9114359;Popidolet Christopher forsøgte sig som crooner med symfoniorkester, og det var en uheldig affære;"Christopher er i knibe.

Hans blodfattige album fra i fjor, ’My Blood’, floppede totalt, og de senere år har københavneren haft flere sponsoraftaler end hits.

Den evige teenager, der lige er blevet 30, har desperat brug for at genopfinde sig selv, men crooner med symfoniorkester er i hvert fald ikke løsningen på hans problemer.

Det føltes som om, at der blev smurt flødeskum på Lillebror-ost, da Christopher serverede sine banale værker ved den første af tre optrædener i imposante omgivelser med Copenhagen Phil i Konservatoriets Koncertsal.

Popidolet var iført pingvinkostume, men især indledningsvis virkede han helt nøgen, og sange som ’Irony’, ’Aiming’ og ’If It Weren’t for You’ lettede ikke højere fra scenegulvet end hans skosåler.

Kønsløs vokal
Efter en usikker start fik Christopher langsomt sunget sig helt varm under en vellykket ’Just Kiss Me’, der dog også mindede om, at han bare ikke evner at overføre sin herlige karisma til sin noget kønsløse vokal.Udover at guttens letbenede materiale grundlæggende ikke er vægtigt nok til at blive udbasuneret med stort orkester, så led koncerten også under, at rytmegruppen fra hans eget band forplumrede helhedsindtrykket.
Generelt lød det simpelthen ikke godt, og kun i en kort sekvens, hvor Christopher og faste håndlangere forlod salen inden ekstranumrene, var det muligt rigtigt at nyde Copenhagen Phil.

- Jeg har lyttet mere til Michael Jackson end Mozart, oplyste sangeren med et smil.

Det kom ikke bag på nogen. Til gengæld ville det overraske, hvis Wolfgang Amadeus genopstod og blev helt vild med Christopher.";Christopher;0;1;M;;;;;
https://ekstrabladet.dk/musik/koncert_anmeldelser/unikt-sammenstoed-i-operaen/8928002;25. oktober 2021;4;”unikt-sammenstoed-i-operaen/8928002;Poptrioen Chinah og Det Kongelige Kapel smeltede sammen under bemærkelsesværdig koncert;"Chinah er et syv år gammelt elektronisk popband, der regnes som et af landets bedste.

Det Kongelige Kapel er et 573 år gammelt symfoniorkester, der regnes som verdens ældste musikensemble.

Mandag mødtes de to orkestre i Operaens opulente foyer i et nænsomt sammenstød, som understregede, hvor klassiske Chinahs melankolske kærlighedssange i grunden er.

Trioens sarte repertoire blev smagfuldt fortolket af fem repræsentanter for Det Kongelige Kapel, der i samspil med popgruppen gav sangene et nyt og anderledes liv for en aften.

Foldede sig ud
Chinah fremstod generelt noget tynget og hæmmet af selve seancens overdådighed, men de matchede rummets vælde med især et udsøgt arrangement af ’What I’ve Become’ fra forårets fornemme album, ’Feels Like Forever’.

Rigt melodiske ’Away From Me’ foldede sig også flot ud, mens ’Give Me Life’ gav koncerten tiltrængt liv og dynamik på et tidspunkt, hvor den var ved at blive så sfærisk, at den flød ud i ingenting.

Sangerinden Fine Glindvad er en usædvanligt tillokkende frontfigur på den hjemlige musikscene, og fra hendes første strofer på en balkon højt oppe, til hun gik fra scenen, holdt hun facaden som en utilnærmelig sirene.

Chinah er ambitiøse og har noget at byde på. De er er sjældent dansk band, som gav en sjælden koncert, der lykkedes med at understrege, at god musik dybest set er god musik, hvad enten den spilles på tværfløjte eller keyboard. Eller begge dele på samme tid.

Chinah holder næppe sammen i 573 år, men i en flygtig popverden skriver de langtidsholdbare sange. 
";Poptrioen Chinah + Det Kongelige Kapel ;1;0;F;;;;;
https://ekstrabladet.dk/musik/koncert_anmeldelser/uforligneligt-roeven-paa-komedie/8829346;04. september 2021;4;”uforligneligt-roeven-paa-komedie/8829346;D-A-D serverede vildt rockende version af deres legendariske koncertritual foran 15.000 i København;"Endagsfestivalen Tilbage Til Live i København har genremæssigt et særdeles blandet program. Med blandet kvalitet.

Clara har for få gode popsange til et sæt på tre kvarter. D-A-D har for mange gode rocksange til et sæt på fem kvarter.

Veteranerne kan tørre røv i danske klassikere. De kan desuden sparke mås med dem, og det gjorde de på Refshaleøen, hvor der dog også blev losset huller i luften.

Kvartetten lagde ud med lydproblemer, der aldrig helt forsvandt, men trods et skrattende og skingert rabalder hev de hjemmesejren i land på viljen, velviljen og rutinen. Og ikke mindst sangene.

Charme og flot hår
Næste sommer giver D-A-D ønskekoncert på Copenhell et par hundrede meter fra Tilbage Til Live. Flere skæringer er selvskrevne.

’Sleeping My Day Away’, ’Bad Craziness’, ’Everything Glows’ og ‘Jihad’ er holdbare som Jesper Binzers hårpragt, og han kompenserede for en noget ramponeret stemmepragt med vanlig energi, charme og klovnerier.
Frontmanden nægter jo at klippe sit hår. Han nægter også at skære i rocken.
Binzer turnerer som solist sideløbende med D-A-D, der har ikke mindre end 40 års jubilæum som enestående orkester i 2022.

Sangeren fylder 56 denne lørdag, og fødselsdagen blev fejret med en slingrende omgang lort og lagkage. Mest det sidste.

Stig Pedersen er set i endnu mere spektakulære outfits, men den gakkede bassist var et uforligneligt herligt indslag med sin tragiske rockkomedie ’Riding With Sue’.

Det er som sagt en blandet omgang ved Lorteøen.  
";D-A-D ;1;0;M;;;;;
https://ekstrabladet.dk/musik/koncert_anmeldelser/hjerneblaest-paa-amager/8773586;13. august 2021;4;”hjerneblaest-paa-amager/8773586;"Den svenske dj Basshunter væltede ØreSound med billige tricks, gakket spas og brugte trusser
";"Lina Rafn har sagt, at det gælder om at lægge hjernen i garderoben, når man hører Infernal.

Stak man hovedet under armen, kunne man ikke undgå at blive glad i låget, da Basshunter detonerede som en bordbombe på ØreSound.

Den svenske dj fremkaldte akut danseglæde på Amagers nye festival, hvor vel et par tusinde smed hæmningerne og overgav sig til et hæsblæsende og hyperenergisk sæt med høj underholdningsværdi.

Basshunters selvironi og humør smittede mere end corona, og han bællede Sol som en mand, der havde travlt med at få hældt noget ned, inden han skulle tilbage over grænsen til broderfolkets priser.Dj’en var ikke for fin til at spille stumper af hverken James Brown eller Nirvana. Han brugte tilmed billige tricks som at kaste øl ud til publikum, parre sig med en højttaler og vise brystvorter.
Et par trusser blev smidt op på scenen, og så snusede han naturligvis til dem. Og puttede dem i lommen. Det var skamløst. Med en skrue løs.

Basshunter har i øvrigt fundet den bas, han har jagtet.

Da han til sidst spillede sit kæmpehit, ’Boten Anna’, fik man nærmest blæst hjernen ud.
";Basshunter;0;1;M;;;;;
https://ekstrabladet.dk/musik/koncert_anmeldelser/helt-haabloest-ingen-moedte-op/8773365;13. august 2021;2;”helt-haabloest-ingen-moedte-op/8773365;Hedegaard spillede for forsvindende få mennesker, da ØreSound åbnede på festivalens anden dag;"Efter en rimeligt rablende torsdag med rap på ØreSound er EDM den nystartede festivals genre for fredag.

’Electronic dance music’ er kort fortalt for musik, hvad e-cigaretter er for tobak, Somersby er for cider, og porno er for filmkunst.  

Stilarten fik en noget slap start på Amager Strandpark, hvor sølle 27 (!) gæster stod klar i den grønne zone, der er en af fem corona-indhegninger med publikum, da dj og producer Hedegaard åbnede tamtammen klokken 14.    

Segmentet, der er til EDM, er jo vant til at gå ud klokken to om natten, så det varer nok lidt, inden pladsen indtages af de 5000, som arrangørerne hævder dukker op.

Ingen verdens nytte
Hedegaard var kommet helt fra Randers for at spille sine stereotype, men for så vidt kompetente remix af hits med blandt andre Scarlet Pleasure, Lukas Graham, Eurythmics, Brandon Beal, 50 Cent og Branco, og man vidste ikke helt, om man skulle have mest ondt af jyden, publikum eller sig selv.

EDM kan ofte virke lidt meningsløst. Hedegaard på ØreSound virkede komplet meningsløst.Visuelt fungerede showet ikke synderligt optimalt, for flammer, blinkende lamper og storskærme har det jo med at virke bedst i mørke, og størstedelen af Hedegaards mange gæstevokalister var heller ikke stået op endnu.
Vi fik dog en overgearet Cancun på scenen. Han hoppede omkring og viftede med armene, mens han mimede og råbte til ingen verdens nytte.

Lidt senere på eftermiddagen kommer Basshunter. Måske kommer der også nogen og hører ham.
";Hedegaard ;0;1;M;;;;;
https://ekstrabladet.dk/musik/koncert_anmeldelser/legendarisk-han-bloedte-igennem/8339174;;4;”legendarisk-han-bloedte-igennem/8339174;Den sagnomspundne guitaranarkist Peter Peter genopstod i spidsen for massivt rockende Bleeder;"Peter Peter blev en forunderlig mytisk skikkelse, da den legendariske leadguitarist i 1995 skred fra Sort Sol og aldrig så sig tilbage.

Fredag aften var han imidlertid tilbage på scenen med sit band Bleeder, som markerede, at det er 25 år siden, gruppen debuterede på blodrød vinyl i form af singlen ’Knucklehead’/’Jeg skal dø ved Arresø’. Pladeselskabet hed naturligvis I Hate You Records.

Skiven er nogenlunde ligeså sjælden som en koncert med Bleeder, der dog spillede, så man skulle tro, ensemblet ikke lavede andet hveranden weekend.

Efter 24 år: Danske rockstjerner genforenet

På Bremen Teater i København stod Peter Peter i spidsen for et orkester bestående af ikke mindre end ti personer, og tre guitarister gjorde deres for at skabe en massiv lydmur af punk, rock’n’roll og stampende glam.

Hovedpersonen har formået at inkorporere sin kærlighed til horrorfilm og The Stooges i en egensindigt skurrende sound, hvor sangene sjældent er decideret mindeværdige, men det halvanden time lange sæt slog gnister på grund af en helhjertet indsats.

Uortodoks vanvidspræg
Stemmemæssigt er Peter Peter, der fyldte 60 den forgangne sommer, ingen Pavarotti Pavarotti, og trods hans hæderlige indsats som vokalist, så pyntede det, da Elias Bender Rønnenfelt fra Iceage dukkede op og sang ’Marble Station’.

Balladen er så gammel, at Sort Sol hed Sods, da de udgav den. Der var mere istid mod slut, hvor Bleeder lidt kikset fortolkede et andet nummer af Sods, ’Ice-Age for a While’. Halshugs trommeslager, Mads Folmer Richter, holdt godt sammen på Bleeder, som ellers minder om noget af en pudsig blanding af okkult kunstprojekt og Vesterbro Ungdomsgård.

Peter Peters foragt for stringent professionalisme og kendiskulturen giver ham et herligt uortodoks vanvidspræg, og han holdt ikke igen med holdningerne på ’It’s Just a Game’, der sad lige i elskabet.

Rocklegender stenet på Christiania

Befores ’Sister Culture’ fik en skøn overhaling, før en af dansk rocks få sande originaler blev kaldt ind til ekstranumre med stående klapsalver - man skulle faktisk sidde ned på grund af corona, men publikum var punkere, og den slags er jo bare ligeglade.

Afskedssalutten bestod af de fræsende ’Jeg skal dø ved Arresø’ og ’Knucklehead’, så det var lige, som det skulle være.

Peter Peter er stadig noget for sig. Heldigvis.";Peter Peter;0;1;M;;;;;
https://ekstrabladet.dk/musik/koncert_anmeldelser/kamikaze-skider-paa-det-hele/8319777;;4;”kamikaze-skider-paa-det-hele/8319777;Gode gamle The Sandmen har genfundet inspirationen og gav kompromisløs koncert i København;"The Sandmen har efterhånden skiftet stilart ligeså mange gange, som Allan Vegenfeldt har ændret look.

Man ved aldrig helt, hvad man går ind til, når man går til koncert med rockgruppen, og ofte har man haft indtryk af, at veteranerne faktisk heller ikke helt vidste, hvad de kom til at levere.

The Sandmen: Helt godnat

En grå efterårsdag i Store Vega stod den på epidemiramt siddekoncert med en kompromisløs og konsekvent version af The Sandmen. Det var en fornøjelse.

Københavnernes popularitet er styrtdykket, siden de slog igennem i begyndelsen af 1990’erne, og kvintettens kamikaze-agtige tilgang til torsdagens underholdning kunne tyde på, at de befinder sig ganske godt i undergrunden, hvor de startede helt tilbage i 1985.

Råt og intenst
Det varede over en time, før The Sandmen spillede en af ’de gode gamle’, så de måtte flere gange lægge ører til publikum, der utålmodigt råbte på hittet ’House in the Country’.

Orkesteret satsede primært på materialet fra sidste års stærke ’Himmelstormer’, som markerer et tiltrængt kunstnerisk comeback for det ustadige ensemble.Albummets krautrockende klangflader blev foldet flot ud, og især titelnummeret og ’Kærligheden flyder’ strakte sig på imponerende vis i den gamle sal, mens en anden skæring fra den seneste skive, ’Fra over skyerne’, lige mindede om, at The Sandmen stadig kan spille råt og intenst.

Bandet hører fundamentalt hjemme i en svedig rockklub, men der har vi jo set dem, og det var egentlig forfriskende at opleve dem med højere til loftet og røven i sædet.

For egen skyld
Rammerne gav dog også koncerten et statisk præg, og man sad faktisk med indtrykket af, at de mest af alt optrådte for deres egen skyld. Hvilket var helt fint, så længe man fik lov til at lytte med.

Vegenfeldt synger ufatteligt nok, som da han var 25. Nu er frontmanden 56. Imponerende.

Bandet kom skævt ind i ’Devilsway’, men ellers var der intet at udsætte på slængets samspil, og efter en periode med Stefan Moulvad som enlig guitarist, klæder det vitterlig The Sandmen at have fået Jarno Varsted med på yderligere seks strenge.

Gik ikke: D-A-D skærer helt ned

Professionalisme er ikke noget, man sædvanligvis forbinder med bandet. Ikke desto mindre havde de styr på virkemidlerne i en grad, så man bare kunne læne sig trygt tilbage og nyde lyden af et historisk dansk rocknavn, der er inde i en inspireret periode.

De har genfundet den gode stil.
";The Sandmen;1;0;M;;;;;
https://ekstrabladet.dk/musik/koncert_anmeldelser/niels-hausgaard-kvajer-sig-i-tivoli/8271226;;3;”niels-hausgaard-kvajer-sig-i-tivoli/8271226;Entertaineren klimprede for mange middelmådige sange, da han genstartede turné uden lårklask;"Som en af kongerigets sjoveste mænd gennem årtier har Niels Hausgaard en del at leve op til. Det magtede han ikke helt i hovedstaden, hvor den ellers så lune komiker ofte var noget lunken.

Hausgaard genstartede sin årlige kæmpeturné i Glassalen i Tivoli, efter den traditionsrige rundrejse blev afbrudt af coronapandemien i marts.

Nu igen: Jysk legende taget i plagiat

Netop virussen var umiddelbart et oplagt emne for satirikeren, men der var mere mundharpe end mundbind over forestillingen, og han holdt sig til lystigt at spidde folkesjælen i form af mere tidløse emner som karrysild, Søren Espersen og døden.

En af aftenens pointer var, at der næppe findes noget mere frustrerende end at stille træskoene, når man lige har fået lagt nyt tag.

De færreste forlader vist sofaen for at høre Hausgaard synge, men ikke desto mindre fremførte nordjyden forbløffende mange træge sange, der kun undtagelsesvis var udstyret med rim.

Hold kæft og snak
Gennem to lange sæt på 70 minutter var det udmarvende igen og igen at blive udsat for hans stædigt, naive numre, og selv oldtimerens durkdrevne charme kunne ikke kompensere for materialets lemfældige karakter. 

Hvis der er noget, Hausgaard mestrer mindre overbevisende end sin guitar, så er det engelsk, og det gik hårdt ud over Bob Dylans ’A Hard Rain’s A-Gonna Fall’.

Hausgaard smitter: Døjer med røvsyge

Entertaineren var som altid bedst, når han hold kæft og snakkede, og det blev der heldigvis også tid til.

Fra lyden af termokander til Greta Thunbergs tårer tog han stilfærdigt pis på hverdagen og verden omkring os, mens han såmænd kaldte influencere æreløse og sammenlignede deres virke med prostitution. De er formentlig ligeglade, og aner nok i øvrigt ikke, hvem Hausgaard er.

Hausgaards triumf: Vendelbo bedre!

Myndighedernes restriktioner bevirkede, at kun halvdelen af Glassalens knap 1000 sæder var besat, og latteren var heller ikke for fuld styrke.

Der var for mange sange. Og for få lårklask. Selv en halvhjertet Hausgaard er dog ikke helt skidt.";Niels Hausgaard;0;1;M;;;;;
https://ekstrabladet.dk/musik/koncert_anmeldelser/glem-corona-gaev-jyde-smitter/8267653;29. aug 2020;4;”glem-corona-gaev-jyde-smitter/8267653;Peter Sommer genåbnede hovedstadens Vega, hvor restriktioner bestemt ikke hæmmede rockpoeten;"Han er jo lidt til den mørke side ham Peter Sommer. Men han har så sandelig også humor.

Lørdag genåbnede han landets førende spillested, hovedstadens Vega, med et vers af Willie Nelsons klassiske ’On the Road Again’.

De Eneste To: Fra drenge til mænd

Skanderborgenseren snublede over teksten, men for det meste kørte det for troubadouren, da han var tilbage på landevejen i coronaland med smittende vid og bid.

Solid skuffelse fra jysk rockhåb

Efter næsten et halvt års nedlukning var kapaciteten i Store Vega ret beskeden. Normalt kan der være 1500. Med myndighedernes restriktioner er der blot siddepladser til 450, så udtrykket spredt bifald fik ny betydning.

Sommer optræder to gange både lørdag og søndag for at få plads til alle de oprindelige billetkøbere, men til førstedagens tidlige forestilling virkede det nu ikke, som om han sparede på hverken kræfterne, Tuborg eller stemmen.

Habil kvalitet
Sættet var dog skåret ned til 75 minutter, og poeten har efterhånden så mange nærværende sange, at han sagtens kan holde habil kvalitet gennem fem kvarter, selvom januars ’Stærk strøm hen over ujævn bund’ er jævn.

Sommer tillod sig endda at droppe kendingsmelodien, ’Valby Bakke’.
Han har den gode vane at udfordre sig selv og sit repertoire på scenekanten, og i Store Vega overraskende han blandt andet med en cabaret-lignende ’Hærværk’ og dramatisk patos på ’Lad mig forlade dig før du forlader mig’.     

Skidt nyt fra dansk rockhelt

Mikael Simpson dukkede op og blæste inderligt i mundharpe. Backingbandet Tiggerne blæste på samspillet i en uskønt famlende ’Bittersød natskygge’.

Af og til er der på godt og ondt noget amatøragtigt over gutterne. Det er mest godt.

Peter Sommer og den eneste ene

De spiller fra hjertet med gnist og engagement. Til sidst var en højelektrisk ’Vi der valgte mælkevejen’ ved at vælte helt ned i skødet på overborgmester Frank Jensen, der sad godt fremme i salen.

Sommeren går på hæld, men Sommer er kommet for at blive.";Peter Sommer;0;1;M;;;;;
https://ekstrabladet.dk/musik/koncert_anmeldelser/kaempen-kiksede-i-royal-arena/8013514;;3;kaempen-kiksede-i-royal-arena;Den britiske rapper Stormzy er næsten to meter høj, men succesfænomenets talent er noget mindre;"Hiphop har for længst overhalet pop og rock som den mest populære genre i USA, og det er vist kun et spørgsmål om tid, før rappen dominerer hitlisterne i hele verden.

I Storbritannien er 26-årige Stormzy stilartens mest markante bannerfører. Den politisk engagerede rimsmed fra London er faktisk blevet et regulært fænomen, og det har spredt sig til Danmark, hvor han fredag trak hele 10.000 i Royal Arena.

Fallerede: Røvtur i Royal Arena

En ung og kåd publikumsskare skabte stemning som i en overrislet fredagsbar, og Stormzy rystede smilende på hovedet, da han blev tiljublet helt hysterisk, inden showet nærmest var kommet i gang.

Men det kom faktisk aldrig rigtigt i gang.

Blev kun 20: Pop Smoke skuddræbt

Stjernens stramt minimalistiske sceneudsmykning og skeletagtige sound fyldte for lidt under karrierens første arenakoncert, og hans repertoire indeholder simpelthen ikke markante sange nok til at fastholde interessen i selv en kort koncert på 84 minutter.

Han er 196 centimeter høj. Det kunstneriske indtryk var knap så stort.

Sympatisk og ydmg
‘Audacity’, ’First Things First’ og ’Shut Up’ ragede dog godt op i et sæt, hvor blødere sange som ’Cigarettes & Cush’, ’Do Better’ og ’Lessons’ til gengæld savnede den fornødne musikalitet og blev for ubetydelige.

Stormzy fremstod usædvanligt sympatisk og ydmyg for rapstandard, hvilket jo ikke siger meget, men hans flow var nu heller ikke noget at prale af. Gadepoetens ordstrøm savnede basalt overskud, og flere gange mindede det i betænkelig grad om 50 Cents rædselskoncert samme sted i 2018. 

Publikum var imidlertid ligeglade. Og nemme at imponere.

Megastjerne helt til grin i Royal Arena

Forsamlingen gik fuldkommen bananas til ’Wiley Flow’, og igen da Stormzy smed T-shirten inden ’Know Me From’. Hvad mon de havde gjort, hvis det havde været godt?

Hiphop regerer på Spotify, men på scenekanten har genren langt til toppen.";Stormzy;0;1;M;;;;;
https://ekstrabladet.dk/musik/koncert_anmeldelser/helt-forrykt-royal-arena-ruineret/8010891;;5;helt-forrykt-royal-arena-ruineret;Slipknot cementerede deres status som et af klodens mægtigste livebands med magtdemonstration;"Så gjorde de det sgu igen.

Slipknot smadrede Copenhell i 2015 og 2019, og torsdag ramte de atter København, hvor det var Royal Arenas tur til at blive ruineret.

Tidligere på dagen havde frontmand Corey Taylor udtalt til Ekstra Bladet, at han havde turnékuller og bare ville hjem, men det var unægtelig ikke til at se, han havde scenesyge, da han trak Slipknot gennem endnu en forrykt triumf.

Slipknot tog hævn over København

Sangeren fremstår relativt intelligent, men han stillede dumme spørgsmål til de 11.000 fans:

- Do you want more?!

- Are you ready to help me tear this motherfucker down tonight?!

Det ville de. Og det var de.

Kaotisk menneskehav
Dansegulvet var et kaotisk menneskehav i undtagelsestilstand, og der blev svinget med fedtede manker og det meste andet langt oppe på tribunerne, da forsamlingen gik amok til ’Before I Forget’, ’Psychosocial’ og ’Wait and Bleed’.

Det amerikanske metalband mangler måske nok de store klassikere. De er til gengæld blevet mægtige entertainere, og det er først og fremmest live, Slipknot skal høres. Og mærkes.Der var bund i det grumme lydbillede, og efter syv uger på landevejen sad slængets samspil lige i det berømte strømskab.

Galden fossende fra alle åbninger i maskerne, mens vandalerne angreb publikum med pulveriserende ’Disasterpiece’, ’Eeyore’ og ’Eyeless’.

Slipknot tog hævn over København

Så heftig kan man ikke være i 95 minutter, og medlemmerne tog sig lidt for lange pauser mellem numrene, mens melodiske omkvæd på sange som ’Unsainted’ og ’Duality’ gør mere for d’herrers popularitet end kunstneriske integritet.

Slipknot er dog modige på sidste års forbløffende ’We Are Not Your Kind’, og selvom de ikke spillede albummets mest eksperimenterende sange, så var anderledes ’Solway Firth’ et sønderlemmende højdepunkt.

Renser ud: Man tror ikke sine ører

Bandet er et nihovedet bæst. Simpelthen.  

Mon ikke de gør det igen på Smukfest til sommer? Det er vist det, man kalder et dumt spørgsmål.";Slipknot;1;0;M;;;;;
https://ekstrabladet.dk/musik/koncert_anmeldelser/satans-mega-svipser-i-royal-arena/7973442;;3;satans-mega-svipser-i-royal-arena;"Det amerikanske metalband Megadeth var ikke just en religiøs oplevelse foran 11.000 på Amager
";"Megadeth har legendestatus i metalverdenen.

Den kunne de ikke leve op til i Royal Arena, hvor Dave Mustaines gamle orkester havde nedværdiget sig til at varme op for pjatrøvene i Five Finger Death Punch.

Rædsel: Megafadæse i Royal Arena

Megadeth lød trods alt langt bedre, end da de i 2018 spillede support for hæderkronede Judas Priest samme sted, men det kunne også kun gå en vej, og lydbilledets klarhed var noget af det eneste positive ved veteranernes rutineprægede indsats.

Kvartetten fra Los Angeles er kort inde i deres comebackturné, efter Mustaine er blevet behandlet for kræft i halsen, og den 58-årige frontmand lignede og lød ikke ligefrem som en veteran i ekstatisk storform, da han forgæves forsøgte at råbe de 11.000 fremmødte op.

Med Guds hjælp
Han har aldrig ligefrem været et individ, man kunne betegne som sprudlende, hvilket der bestemt ikke blev ændret på i København, hvor hans ejendommeligt snerrende vokal savnede basalt bid i et nostalgisk sæt på en meget lille time.

Musikalsk bed bandet sporadisk fra sig med ’Sweating Bullets’, ’Mechanix’ og ikke mindst klassikeren ’Symphony of Destruction’, men i forhold til de magtfulde koncerter konkurrenterne Metallica og Slayer har leveret i Royal Arena, så fremstod Megadeth som en harmløs anakronisme.

Musiklegende ramt af kræft

Under en kort monolog midtvejs fortalte nykristne Mustaine, at Gud såmænd havde været med til at helbrede hans kræftsygdom. Selv vorherre kan ikke redde Megadeth.  

Et af metalgenrens mest overvurderede bands underpræsterede igen.";Megadeth;1;0;M;;;;;
https://ekstrabladet.dk/musik/koncert_anmeldelser/utrolig-forrykt-popdiva-i-royal-arena/7903159;;3;utrolig-forrykt-popdiva-i-royal-arena;Æstetikeren Björk bombarderede synssansen, men hørelsen blev understimuleret under uforløst show;"Når opvarmningen er eksotisk fuglekvidder og et kor i folkedragter, så ved man, det ikke er Nicki Minaj, der er aftenens hovednavn.

Det var naturligvis Björk, som indtog Royal Arena til stjernens første danske indendørskoncert siden 1997.

Modig Björk helt nøgen

Koncert er måske så meget sagt. Det var snarere musikteater. Eller måske snarere teatermusik.

Det visuelle overdøvede i hvert fald tonerne, da poppens svar på Pippi Langstrømpe foldede fantasien ud på Amager.

Ubetydelige sange
Scenografien var simpelthen blændende. Påfugl mødte koralrev i en fortryllende computeranimation. Eller noget i den stil.

Det var overvældende at se på, men undervældende at høre på.

Björk er fløjtende ligeglad

Sætlisten bestod primært af sange fra Björks seneste album, ‘Utopia’, der kompositorisk er blandt hendes svageste udgivelser. Materialet er hvirvelløst, og det svævede ubemærket gennem Royal Arena, som var markant nedskaleret til de beskedne rester af islændingens fanskare.

Engang kreerede eneren næsten hits, og dem spillede hun også. Sådan da. ’Venus as a Boy’ og ’Isobel’ blev udsat for tværfløjter i radikale nyfortolkninger. Det virkede ikke rigtigt.
Björk sang så perfekt, at man skulle tro, det var playback. Det var det måske også. Resultatet var helt sikkert underligt uvedkommende og distanceret.
Men det var uvæsentligt på en forbløffende flot og kreativ facon. En overdådig farveeksplosion og et kalejdoskopisk trip for synssansen. Forrykt på den fede måde.

For stillestående
Björks show på NorthSide i fjor blev snakket i stykker af publikum, der også havde åbne munde denne gang. Det var dog af benovelse over fyrværkeriet for øjnene.

Langt inde i forestillingen opfordrede Björk sine fans til at rejse sig fra sæderne og komme tættere på scenen. Forsamlingen adlød prompte, og det skabte undtagelsesvis lidt dynamik i den ellers enormt stillestående seance.

Verdensstjerne flippede helt ud i Aarhus

- Tak Copenhavn! udbrød den 54-årige særling med uskyldig stemmeføring som en på 14.

Björk-interview: Trold kan ikke tæmmes

Hun mener ikke overraskende, at vi skal passe bedre på planeten. Det var underholdningens underliggende aspekt og jo et sympatisk om end fortærsket tema, der først kammede over i opkastfremkaldende paroler til sidst, hvor klimakendissen Greta Thunberg såmænd tonede frem på storskærmen og fortalte os, hvad vi vidste i forvejen.

Så var det lige før, man savnede Nickis blævrende røvballer. Og ikke mindst et godt nummer.
";Björk;0;1;F;;;;;
https://ekstrabladet.dk/musik/koncert_anmeldelser/sort-aften-doedssejler-i-royal-arena/7894599;;3;sort-aften-doedssejler-i-royal-arena;The National savnede overskud under forudsigelig koncert, der mindede om noget, de kan gøre bedre;"En aften med The National kan være en livsbekræftende koncertoplevelse. Det kan også blive en dødssejler.

Det var desværre sidstnævnte, da det evigt tungsindige rockband alt for sjældent kom udover scenekanten i Royal Arena.Frontmand Matt Berninger gik ned og hilste indgående på første række under ’Hey Rosey’. Han tog som sædvanlig en tur gennem salen til tonerne af ’Graceless’. Musikalsk fik orkesteret kun kontakt med publikum i korte glimt. ’I Need My Girl’ blev næsten nærværende. Næsten. ’Fake Empire’ blev næsten overvældende. Næsten. Til sidst lykkedes det næsten at få fanskaren til at synge ’Vanderlyle Crybaby Geeks’. Næsten.

The National er ikke ligefrem blændende sangskrivere, så når deres samspil fremstår mekanisk og uden gnist i et plumret lydbillede, er der ikke meget at komme efter i mørkemændenes melankolske univers.

Behersket effekt
Sættet savnede kontraster. Den største kontrast var kvalitetsforskellen på The Nationals materiale og de sange af Bob Dylan og Willie Nelson, som man kunne høre over anlægget, inden gruppen gik på.

Kvintetten fra Ohio kalder Danmark deres andet hjemland, og de fortalte, at ’Light Years’ oprindeligt hed Kastanievej, for det var der i København, den blev skrevet. De billige tricks havde dog også behersket effekt. ’Light Years’ lyste ikke meget op på en Black Friday, hvor Royal Arenas nabo Field’s markerede forbrugsfesten med fyrværkeri. The National bød primært på fusere, mens de trissede gennem alt for mange sange fra ’I Am Easy to Find’, der udkom i foråret og allerede er glemt.Det er efterhånden 20 år siden, The National fandt sammen. Koncerten var deres 19. på dansk grund siden 2005, og det er ikke uforudsigelighed, der præger foretagendet.

Det eneste, man ikke vidste på forhånd, var, om det ville blive godt eller skidt. 

";The National;1;0;M;;;;;
https://ekstrabladet.dk/musik/koncert_anmeldelser/hold-kaeft-en-klaphat-i-royal-arena/7820250;;2;hold-kaeft-en-klaphat-i-royal-arena;"Den amerikanske countrystjerne Brad Paisley serverede forloren lørdagsunderholdning som Bud Light
";"Det kræver sin mand at bære en cowboyhat på Amager uden at ligne en klovn. Brad Paisley viste sig heller ikke at være den sjældne mand.

Amerikaneren var nu alligevel et usædvanligt bekendtskab i Royal Arena, for det er bestemt ikke hver måned en af countrymusikkens kommercielle sværvægtere krydser Atlanten og besøger Danmark.

Heldigvis da.På plade er Paisley faktisk en af de mere tålelige eksponenter for horden af strømlinede sangere, der har udvandet genren de seneste årtier, men i København var han lyden af en Bud Light.

Den 46-årige entertainer fra West Virginia havde smøget skjorteærmerne op til midt på sine biceps. Det var dog ikke betegnende for hans indsats. Lørdagsunderholdningen var kraftløs og lunken.

Kærlighed og lystfiskeri
Paisley tog alt for løst på opgaven, bandet spillede, som om de ikke rigtigt gad, og der var for megen lir og for lidt musikalitet i hovedpersonens uinspirerede omgang med sin Telecaster.

Spadens klangflade twang var som en forloren accent, og en sang bliver altså ikke til country af, at man kalder den ’This Is Country Music’. Store dele af hans stereotype repertoire er pop klædt ud som en videreførelse af de klassiske toner fra Merle Haggard, Johnny Cash og George Jones.
I ærkeamerikansk stil var Paisleys optræden mere show end koncert, og på en storskærm, der var på størrelse med Texas, blev publikum udsat for ‘Kiss cam’, kitschede landskaber og såmænd Dannebrog blafrende side om side med Stars and Stripes.
Det var kvalmende.Han sælger den reaktionære kultur, som Donald Trump taler om, når han vil gøre USA ’great again’, og Paisleys ukomplicerede sange om kærlighed, øl og naturligvis lystfiskeri er letkøbte som præsidentens slogan.

Hold kæft en klaphat.";Brad Paisley;0;1;M;;;;;
https://ekstrabladet.dk/musik/koncert_anmeldelser/chok-livloes-legende-i-royal-arena/7806030;;2;chok-livloes-legende-i-royal-arena;Fortidsmonsteret Alice Cooper var skræmmende slidt og skidt under afdanket maskerade på Amager;"Det er næsten 50 år siden, Alice Cooper udsendte den uimodståelige teenagehymne ’I'm Eighteen’.

Nu er legenden blevet 71.
Det kunne ses og desværre også høres, da den originale chokrocker stavrede uinspireret omkring på scenen i Royal Arena.Mens han viftede lidt med sin taktstok, lignede han en velbevandret veteran, der meget hellere ville svinge sin golfkølle.

Musikken swingede derimod ikke, og selv stærke schlagere som ‘No More Mr. Nice Guy’, ’Billion Dollar Babies’ og ’Under My Wheels’ var svage i et rodet lydbillede præget af sjusket samspil.

Nærmest fortabt
Cooper havde tre guitarister med. Det ville have været bedre, hvis han havde nøjes med en enkelt, der gik mere op i at musicere end at posere.

Blondinen Nita Strauss er forhåbentlig ikke hyret på grund af sin planløse ekvilibrisme. Det skyldes nok en anden slags lir.Alice himself savnede autoritet og overbevisning i stemmen, og i centrum for sin underligt livløse maskerade fremstod den aldrende entertainer nærmest fortabt.
Amerikanerens rockcabaret var på vanlig vis udstyret med et rædselskabinet af alskens gøgl og rekvisitter som blandt andet en guillotine, monstre, et slot af papmache, en slags tyrefægtning og naturligvis statister, der blev likvideret.

Skræmmende var det ikke. Kun skræmmende dårligt udført.Royal Arena var nedskaleret, så det egentlig ikke føltes tomt, at der blot var 4500. Stemningen blev også væk.

Cooper endte som anakronisme, da først Marilyn Manson og siden Slipknot stjal hans rampelys, men ingen af efternølerne har sange på niveau med ’I'm Eighteen’, som pioneren faktisk slap hæderligt fra på Amager.

Han sluttede med klassikeren ’School's Out’. Skolen er ikke det eneste, der er ovre for den aldrende bøhmand.";Alice Cooper;0;1;M;;;;;
https://ekstrabladet.dk/musik/koncert_anmeldelser/bekraeftet-doed-popdiva-til-danmark/7803231;;;bekraeftet-doed-popdiva-til-danmark;"Billetterne er ikke billige, når Whitney Houston giver koncert i København som hologram næste forår
";"Otte år efter Whitney Houstons død kommer superstjernen til Danmark.

Den amerikanske sangerinde er blevet genoplivet som hologram og fremfører sine hits i Forum Black Box i København søndag 29. marts.Koncerten er netop bekræftet af arrangøren Live Nation. I sidste uge florerede datoen 25. marts på nettet, hvilket altså viste sig at være ukorrekt.
Billetpriserne til det opsigtsvækkende show er i dag frigivet. Hvis man vil opleve den døde diva, skal man betale henholdsvis 655 eller 565 kroner plus gebyr. Der er udelukkende siddepladser.

Ekstra Bladet har forgæves forsøgt at få en kommentar til billetpriserne fra Live Nation.

Danserne lever
Hologrammet af Whitney Houston vil på scenen blive ledsaget af et band, sangere og dansere, der efter planen skulle være i live.

An Evening With Whitney: The Whitney Houston Hologram Tour begynder i januar, og København ligger langt henne i turnéen, men ingen behøver jo frygte, at legendens stemme er nedslidt, når hun når Forum.Whitney Houstons sidste rigtige koncert på dansk grund fandt også sted i den gamle arena på Frederiksberg, som hun indtog to aftener i sommeren 2010.
Bag popikonets comeback står firmaet Base Hologram, og turnéen er kommet i stand i samarbejde med hovedpersonens bo. 

Det generelle salg af billetter begynder på fredag 27. september klokken 10 via livenation.dk og ticketmaster.dk";Whitney Houston Hologram;;;;;;;;Ikke en koncertanmeldelse. Info om hologram-koncert af Whitney Houston
https://ekstrabladet.dk/musik/koncert_anmeldelser/latterligt-spektakel-i-royal-arena/7782252;;3;latterligt-spektakel-i-royal-arena;"Muse var blændende rent visuelt, men musikalsk kom deres pseudorock ingen vegne på Amager
";"Muse har i årevis været fascineret af futurisme. Musikalsk har rockbandet længe været fortid.

Det var da også primært en koncert for øjnene, da englændernes højteknologiske udstyrsstykke Simulation Theory World Tour nåede til Royal Arena.

Muses stort anlagte show overdøvede sangene, der ellers blev udbasuneret i et massivt skælvende lydbillede.Rifftunge ’Psycho’, ’Uprising’ og ’Hysteria’ forsøgte at få milliardbyggeriet til at skælve, men man sad egentlig bare og rystede på hovedet over, hvor uvedkommende spektaklet i grunden var.

Det var som at gå en aftentur i Ørestad. En bydel uden sjæl. Som ’Blade Runner’ uden handling.

Spildte kræfter
Trioens enormt anstrengende ’Simulation Theory’ fra i fjor er baseret på hypotesen om, at universet er en computerskabt illusion, men budskabet er så postuleret og diffust præsenteret, at man skal være meget ubegavet for at blive klogere af Muses behandling af pseudoemnet.

Live virkede det også latterligt. Det var dog en flot omgang forvrøvlet rockteater.De tre gutter er bestemt ikke de mest karismatiske stjerner i galaksen, men en hær af dansere, effektfulde rekvisitter og et blændende lysinferno livede gevaldigt op i en mat oplevelse, hvor Dominic Howards engagerede trommespil var spildte kræfter og tomme tønders buldren.

Muses egocentriske frontmand, Matt Bellamy, spænede flere gange rundt og iagttog sig selv på storskærmen, der da også var så imponerende skarp og detaljerig, at flere af de 13.500 fans vist overvejede at lægge deres telefon i lommen. Showet var ikke desto mindre værd at filme. Især uden lyd.

Lige meget hvor futuristisk det så ud, lød det, som om Muses fremtid ligger langt bag dem.";Muse ;1;0;M;;;;;
https://ekstrabladet.dk/musik/koncert_anmeldelser/hovednavnet-hun-er-helt-fantastisk/7761161;;5;hovednavnet-hun-er-helt-fantastisk;"Den amerikanske sangskriver Patty Griffin imponerede med mesterlig opvisning på Tønder Festival
";"Sådan en sen lørdag aften ligner Tønder Festival enhver anden byfest. Der bliver grinet, ævlet, drukket og drukket noget mere.

Men i Telt 1 var det alvor.
Efter John Prines afbud blev Patty Griffin forfremmet til festivalens hovednavn. I hvert fald musikalsk. Det kunne hun sagtens leve op til.

Publikumsmæssigt gik det knap så godt.

Til trods for udsolgt af både partoutarmbånd og lørdagsbilletter så var det store telt halvtomt, da Griffin gav en respektindgydende lektion i engagement, musikalitet og professionalisme.

Glødende passion
Den 55-årige sangskriver fra Maine kunne kort sagt sit kram. Det kunne hendes to medbragte spillemænd, David Pulkingham og Conrad Choucroun, så sandelig også.

Resultatet blev en sjælden stjernestund med glødende passion fra en trio, der imponerende voldsomt i en forbløffende tilstand af gennemmusikalsk symbiose.Griffin balancerer behændigt mellem folk, country, blues og gospel, men da hun lagde ud med sitrende ’Mama’s Worried’, lød hun mest af alt som Billie Holidays genfærd.
Kapacitetens litterære og ekspressive stil blev båret ud under teltdugen af hendes betagende stemme, der rummer røgfyldte og dirrende, sensuelle kvaliteter.Hun sang ’Standing’ med hele kroppen. Også underlivet. Robert Plant er hendes ekskæreste. Man skulle snarere tro, de var søskende.Det frydende gospelklenodie ’Move Up’ var vitterligt opløftende, mens Griffin rullede et dramatisk musikteater ud med mordballaden ’Bluebeard’.

Hun fik næsten snakken til at forstumme. Med slående musik man bliver ædru af.

";Patty Griffin;0;1;F;;;;;
https://ekstrabladet.dk/musik/koncert_anmeldelser/maa-spise-egern-for-at-synge-saadan/7760518;;4;maa-spise-egern-for-at-synge-saadan;"Stortalentet Tyler Childers er seneste skud på stammen af forrygende countrysangere fra Kentucky
";"Countrylegenden Dwight Yoakam udtalte engang, at man skal have spist egern for at mestre genren med autentisk twang.

Yoakam stammer fra Kentucky, hvor en af countryens nye stjerner, Tyler Childers, også er opvokset.

Noget kunne tyde på, at Childers har fået egern ind med modermælken.Da hillbillyen ramte Tønder Festival sent torsdag, sang han i hvert fald ’Creeker’ med så indtrængende autenticitet, at hans overskæg var ved at blæse af.

Childers’ behåring i både ansigtet og på hovedet var ellers markant nedbarberet i forhold til hans besøg samme sted i fjor. Til gengæld er sangskriverens popularitet vokset, og hans herlige nye udspil, ’Country Squire’, dumpede sågar ind på 12. pladsen af den amerikanske albumliste.

Usentimental realisme
Traditionalisten har givet bluesgrass-musikken et gevaldigt los i røven, men i Telt 2 stod man ofte og ønskede, at hans ellers ganske funky band ville sparke lidt hårdere.

Uden at overanstrenge sig leverede d’herrer imidlertid munter underholdning i fem kvarter, hvor et ungt, kådt publikum hujede begejstret, efter Childers galpede linjen ’We been sniffing that cocaine’ i nøglenummeret ’Whitehouse Road’.
Kun i glimt fremstod koncerten decideret uimodståelig, og det virkede lidt bekymrende, at højdepunkterne var pragtfulde fortolkninger af Great Speckled Birds’ ’Long Long Time to Get Old’ og The Charlie Daniels Bands ’Trudy’.   

Childers selv skriver tilsat usentimental realisme, men ’Feathered Indians’ er romantisk på sin egen, forhutlede måde. Kærlighedssangen svajede skæppeskønt efter midnat.Opkomlingens univers har stadig en snert af drengestreger, så der er et stykke op til hans mentor og producer, mandfolket Sturgill Simpson, som også kommer fra Kentucky.

Æder Childers nogle flere egern, skal han dog nok blive rigtig stor.";Dwight Yoakam;0;1;M;;;;;
https://ekstrabladet.dk/musik/koncert_anmeldelser/amatoerer-jysk-folkefest-afblaest/7760506;;3;amatoerer-jysk-folkefest-afblaest;"Ellers gæve Folkeklubben kiksede en af karrierens største koncerter på hjemmebanen Tønder Festival
";"Folkeklubben har med flid, snilde og charme fået opbygget en betragtelig fanbase, der målt per indbygger næppe findes større end i Tønder, hvor de tre gæve spillemænd har været darlings siden deres spæde start i 2013.

Efter gennem årene at have underholdt i festivalens telte indtog bandet torsdag aften hovedscenen, Open Air, og før ekstranumrene fik de såmænd overrakt en guldplade for succesen med efterårets tiltalende album ’Sort tulipan’.Musikken glimtede bare ikke i skumringen. En af de største publikumsskarer i Tønders lange historie blev ladt noget i stikken. Den planlagte folkefest indfandt sig aldrig.
Trioen har altid haft en liflig duft af glade amatører, men de fremstod amatøragtige på en helt anderledes fesen facon i det sønderjyske.

Festivalen er spækket med dygtige musikanter. Folkeklubben er dog ikke blandt dem, og sange som ’Alle vil de vide hvorhen’, ’Falden Gud’ og ’Vikaren’ hang slet ikke sammen i koncertens vaklende indledning.

Underligt fortabte
I et flakkende lydbillede var bandet længe om at få fodfæste, men uden det blev rigtigt godt fik de langsomt nogenlunde styr på både deres bløde sound og samspil.

Den assisterende bassist, Ida Duelund, er en gevinst for gruppen, der dog savner basalt musikalsk overskud på så stor en scene, hvor de ofte fremstod underligt fortabte og overmatchede.Titelnummeret fra ’Sort tulipan’ fungerede tilforladeligt som chanson, mens hæderlige udgaver af ’For pengene’, ’Hvor smukt kan det regne’ og ’Danmarksfilm’ understregede, at Folkeklubben har bragt poesien tilbage i dansk pop.   
Frontmand Kjartan Arngrim er god med ord, men det var vist ikke meningen, han skulle ramme plet, da han undervejs udbrød:

- Tønder, stoler I på Folkeklubben? Det er en rigtig dum idé!

De må tilbage i Telt 2 og øve sig.";Folkeklubben;1;0;M;;;;;
https://ekstrabladet.dk/musik/koncert_anmeldelser/gabende-stor-kaeft-lille-talent/7743650;;1;gabende-stor-kaeft-lille-talent;"Rapperen Nikoline var som en molotovcocktail uden tænding i den idylliske bøgeskov på Smukfest
";"Til ingens overraskelse er Nikolines medierevolution brændt ud, så med vanlig sans for timing præsenterede Smukfest naturligvis den demonstrativt kontroversielle rapper fredag aften.

Få hundrede mødte op for at vinke farvel til fænomenet på Sherwood Scenen. De fleste skred, inden Nikoline var helt færdig med sit opråb til det danske folk.Hun er stor i kæften. Talentet er noget mindre.

Det virker, som om hun faldt over en rimordbog ved juletid og besluttede sig for at tjekke det der hiphop ud. Senere fik hun så klasket nogle numre sammen i en fritidsklub på Nørrebro med et par pædagogers hjælp.

Nikolines flow er usmidigt og pondusforladt. Musikalsk er der intet at komme efter.En stribe dansere prøvede alligevel at bevæge lemmerne til det stereotype repertoire, men selv forestillingens mere eller mindre nøgne kroppe kunne ikke aflede opmærksomheden fra den amatøragtige lydkulisse.

Revolutionen er stendød. Nikoline er igen bare navnet på en sodavand.";Nikoline;0;1;F;;;;;
https://ekstrabladet.dk/musik/koncert_anmeldelser/tak-rock-fed-jyde-redder-moegfestival/7743642;;4;tak-rock-fed-jyde-redder-moegfestival;"Uden at overanstrenge sig var Johnny Madsen en kæmpe blandt dværge på enormt lallede Smukfest  
";"Smukfest fylder 40 i år, men Johnny Madsen har optrådt mellem bøgetræerne 80 gange. Sådan føles det i hvert fald.

Fredag eftermiddag gjorde han det så for 81. gang. Heldigvis.

Efter et par døgn med en lind strøm af lortekoncerter sparkede veteranen bonderøv på møgfestivalens tredjedag. Det var befriende.Madsen havde vist det samme tøj på som i fjor. Og året før. Musikalsk havde han heller ikke lagt stilen om.  

- Jeg har taget orkesteret med, men det skal nok komme til at swinge alligevel, proklamerede poeten indledningsvis, og det kom til at holde stik.

Knud er gud
Esset i vestjydens band er stadig guitaristen Knud Møller. Når han affyrer endnu en blændende solo, ligner han en mand, der lige har jokket et rustent syvtommersøm gennem cowboystøvlen.

Men man kan jo bare lukke øjnene og nyde Møllers exceptionelle evner. På rituel vis skrålede en lille fraktion af publikum ’ud med Knud!’. De burde have brølet, ’Knud er gud!’.68-årige Madsen underholdt naturligvis med gamle vittigheder og ligeså gamle sange. Sidstnævnte holder endnu.
Bragende versioner af ’Halgal halbal’, ’Johnny the Blues’ og ‘Checkpoint Charlie’ fik næsten hjørnerne på legendens navnkundige frisure til at blafre, og hans slatne udgave af Daltons ’Sæt sejl op’ var en sjælden svipser.
Showtime klokken 13.45 er uanstændigt tidligt for Madsen, der jo er et udpræget C-menneske, så forståeligt nok kæmpede han noget med at fordøje den mergelgrav, han fortærede til morgenmad.

Madsens stemmeføring var klar som pladsens mudder, men det virkede bestemt, som om han sang forkert i klassikeren ’Udenfor sæsonen’, hvilket dog gjorde knap så meget, for den fantastiske tekst giver jo alligevel ikke rigtigt mening.  

Han er som skabt til Smukfest.   ";Johnny Madsen;0;1;M;;;;;
https://ekstrabladet.dk/roskilde/anmeldelser/doedtrist-hovednavn-orange-gik-i-sort/7703613;;;doedtrist-hovednavn-orange-gik-i-sort;;;The Cure;;;;;;;;LINK VIRKE IK
https://ekstrabladet.dk/roskilde/anmeldelser/152-cm-charme-prinsesse-paa-orange/7703606;;;152-cm-charme-prinsesse-paa-orange;;;Janelle Monáe;;;;;;;;
https://ekstrabladet.dk/roskilde/anmeldelser/fuser-paa-roskilde-ikke-dygtig-nok/7702315;;;fuser-paa-roskilde-ikke-dygtig-nok;;;Ezra Koenig;;;;;;;;
https://ekstrabladet.dk/roskilde/anmeldelser/idiot-paa-orange-klip-hans-armbaand/7702262;;;idiot-paa-orange-klip-hans-armbaand;;;Oliver Sykes;;;;;;;;
https://ekstrabladet.dk/roskilde/anmeldelser/endelig-rigtig-musik-paa-roskilde/7698930;;;endelig-rigtig-musik-paa-roskilde;;;Robert Plant;;;;;;;;
https://ekstrabladet.dk/roskilde/anmeldelser/gabende-ny-nedtur-paa-roskilde/7698914;;;gabende ny nedtur paa roskilde;;;Søren Huss;;;;;;;;
https://ekstrabladet.dk/roskilde/anmeldelser/forrykt-dylan-misbrugt-paa-roskilde/7697448;;;forrykt-dylan-misbrugt-paa-roskilde;;; Bob Dylan.;;;;;;;;
https://ekstrabladet.dk/musik/koncert_anmeldelser/for-dumt-kaempe-broeler-paa-roskilde/7697440;3.juli 2019;2;for-dumt-kaempe-broeler-paa-roskilde;"Den svenske rapper og feminist Silvana Imam fyldte forsvindende lidt som hovedscenens første navn
";"Roskilde har en årelang tradition for at kaste et relativt ukendt dansk navn på skafottet som Oranges første navn.

Oftest har det været en meningsløs malplacering. Kan nogen huske Vinnie Who? Ja, hvem? I år varierede Roskilde ritualet ved at kaste et relativt ukendt svensk navn på skafottet som Oranges første navn.

Navnet var Silvana Imam, og det var svært at tolke den oprørske rappers tilstedeværelse som andet end et politisk statement.

Musikalsk gav det i hvert fald ingen mening, at hun skulle stå på hovedscenen.

Flest blå-gule
Hvis Imam optræder i København, så kommer der få hundrede, og der var naturligvis flere i Roskilde. Men det var nu ikke mange af dagens 85.000 betalende gæster, der stod ved Orange - og dem, der kom, var vist blå-gule.

Alle dem, der blev væk, gik ikke glip af noget.Imam var vildt overmatchet på megascenen, hvor hendes rim mod racisme, mandsdominering og højreekstremisme føltes som slag i luften. Eller snarere sidevinden.

Undtagelsesvis ramte hun nogenlunde plet med ’Nenene’ og ’Bulletproof Baby’, men hendes minimalistiske onewomanshow var helt uden det format, som kræves for at spille Orange op. Imams stakåndede flow og massivt blævrende basbund udgjorde en festivalstart, der aldrig rigtigt begyndte, men det var trods alt lidt sødt, da hendes kæreste, Beatrice Eli, kom på scenen.

Pludselig var der lidt romantik på pladsen. Stemning var der intet af.

Sent i aften indtages Orange af en lidt anden feminist. Hun hedder Cardi B og er tidligere stripper. Måske bliver det mere underholdende. Måske kommer der endda et publikum.";Silvana Imam;0;1;F;;;;;
https://ekstrabladet.dk/musik/koncert_anmeldelser/rockgiganten-braendte-tinderbox-af/7692935;30. juni 2019;5;rockgiganten-braendte-tinderbox-af/;Uforlignelige Neil Young satte ild til Tusindårsskoven i Odense med sit legendarisk vilde rabalderritual;"Substans er ikke noget, man ligefrem er væltet rundt i på Tinderbox de seneste tre dage. Neil Young tog heldigvis spandevis med til Odense.

Da hovednavnet lagde ud med en 16 minutter lang version af ’Love and Only Love’ sent lørdag, var det som at få serveret årgangsvin efter at have stået i shotsrør og industriøl til knæene siden torsdag eftermiddag.Det var formentlig tilfældigt, at Young spillede ’Everybody Knows This Is Nowhere’, men det føltes ikke sådan.

Langt størstedelen af festivalens gæster anede tilsyneladende ikke, hvem denne gamle Young var, og det var en relativt lille skare, der stimlede sammen ved Blå Scene i skumringen.

Torden og lynild
Giganten flænsede den fynske sommeraften med torden og lynild fra sin tro følgesvend, guitaren Old Black, og backingbandet Promise of the Real levede atter op til deres navn.

Det blev en koncert vi har set utallige gange før på ikke mindst Roskilde Festival, men det er et af rock’n’rolls mest medrivende ritualer at opleve legendariske Young live.Han er som en gråbjørn, der har forsøgt at vælte Mount Rushmore siden tidernes morgen, og lad os håbe han aldrig holder op med at prøve. Der kom aldrig magi i luften, men der var klassikere på stribe.

‘Hey Hey, My My (Into the Black)’, ’Powderfinger’ og ’Rockin' in the Free World’ slog gnister i Tusindårsskoven, når Youngs inferno af skælvende powerakkorder, hvinende soloer og baldrende bækkener ramlede sammen.

Han trak stikket
Midtvejs trak den 73-årige canadier stikket og sang akustiske ’Unknown Legend’ og ’From Hank to Hendrix’, der begge kredser om hans kærlighed til sin mangeårige hustru, Pegi, som døde af kræft i januar, efter parret havde været skilt nogle år.

Youngs stemme savnede lidt råstyrke, men Promise of the Real, der blandt andet består af Willie Nelsons søn Lukas, bakkede chefen op med skønne vokalharmonier i et sæt på 123 minutter.Det var d’herrers turnépremiere, og de havde øvet backstage i en skurvogn om eftermiddagen, men samspillet var alligevel lidt shaky på sange som ’Winterlong’ og ’Mr. Soul’, mens seancens nye nummer, ’She Showed Me Love’, ikke er endnu et mesterstykke fra ikonet.

Hans bagkatalog fungerer imidlertid endnu, og det vil det blive ved med, så længe der rockes i den frie verden.
";Neil Young;0;1;M;;;;;
https://ekstrabladet.dk/musik/koncert_anmeldelser/prima-donna-hun-er-roevfed/7692931;29. jun 2019;4;prima-donna-hun-er-roevfed;"Rapstjernen Stefflon Don var et opløftende indslag på Tinderbox, hvor publikum overgav sig til furien
";"Engang var Queen Latifah bare badass. Senere sparkede Lil' Kim røv. Og så blev hun den lille i sammenligning med Nicki Minaj.

I slipstrømmen på sidstnævntes svulstige fremturen udfordres den selvudnævnte hiphopdronning nu af blandt andre Cardi B, Megan Thee Stallion, Cupcakke og Lizzo.Samt Stefflon Don. Lørdag aften ramte hun Tinderbox som en tropisk storm, man gerne ville blæses omkuld af.

Englænderen har jamaicanske rødder, og hun er vist noget af en rod. Don virkede dog også sjaskcharmerende på Teltscenen, hvor hun rystede baller og demonstrerede gyngende kavalergang, så det smittede af på publikum, der rystede og gyngede det bedste, de havde lært.Overgik Miley
Den 27-årige rapper slog Miley Cyrus i brugen af ’pussy’, ’booty’ og meget mere ’pussy’, og hun overgik også verdensstjernen i at være kort tid på scenen.

Blot 39 minutter. Men det var herligt, så længe det varede.En indpiskende dj og to elastiske dansere. Mere skal der ikke til, når man selv har personlighed som en gadefest i Kingston.

Dons myndige og ganske varierede flow blev skamferet noget af et skingert lydbillede, der imidlertid ikke kunne forhindre hende i at få teltdugen til at blafre med et medleylignende sæt.’Phone Down’, ’Boasty’, ’Instruction’, ’16 Shots’ og afsluttende ‘Hurtin’ Me’ gjorde sig især bemærket i den hæsblæsende forestilling, hvor Don fyrede godt op under Fyn med caribiske rytmer og en heftig dosis dancehall.

Hun er røvfed.";Stefflon Don;0;1;F;;;;;
https://ekstrabladet.dk/musik/koncert_anmeldelser/stakkels-sheryl-crow-svigtet-paa-fyn/7692922;29. jun 2019;3;stakkels-sheryl-crow-svigtet-paa-fyn;"Den amerikanske verdensstjerne ville gerne, men hendes band og publikum gad ikke under Tinderbox
";"Det grønne område i Tusindårsskoven, hvor Tinderbox afvikles, ligner stadig mere en forladt, fynsk prærie end en festivalplads om eftermiddagen.

Mens deltagerne nok lå i Dalum, Bolbro og Vollsmose og sov branderter ud efter at have festet hele natten med Tuborg og Miley Cyrus, skreg Annisette sjælen ud på hovedscenen. The Savage Rose var omtrent ligeså talstærke som publikum.

Bagefter var det Sheryl Crows tur til at optræde for vel omkring et par tusinde på Blå Scene, der har plads til mindst femten gange så mange.  

Famlende start
Efter en noget famlende start fandt Crow sig tilpas i skyggen, men hendes band spillede med en entusiasme, så man skulle tro, de stod i øvelokalet og var blevet tvunget til at underholde to tomme pizzabakker.

Hvilket de jo på en måde også var.Det nonchalant svajende ensemble trissede uinspireret igennem gamle hits som ’A Change Would Do You Good’, ’My Favorite Mistake’ og ’All I Wanna Do’, mens chefen egentlig forsøgte at smile lidt liv i seancen uden at overanstrenge sig med en tilforladelig indsats.Det var en eftermiddagstjans på et tomt kontor præget af weekendstemning, men i forhold til langt størstedelen af kollegerne på Tinderbox, så har Crow trods alt nogle håndværksmæssige kvaliteter, som gør, at koncerten holdt en vis standard.

Hun er blevet 57, og synger alligevel som en på 17. Det er imponerende. Og lidt mærkeligt.Det hele blev mere voksent mod slut, hvor bandet pludselig tog sig sammen, så både ’There Goes the Neighborhood’, ’Still the Good Old Days’ og ’Best of Times’ slog gnister. Sidstnævnte endda med stjernen på mundharpe.

Generelt virkede Crow imidlertid forladt i skovens dybe, stille ro. Hvor kragerne vender.";Sheryl Crow;0;1;F;;;;;
https://ekstrabladet.dk/musik/koncert_anmeldelser/halvnoegen-sangerinde-med-nosser/7691449;28. juni 2019;3;Halvnøgen sangerinde med nosser;Lydmor mandede sig op på den fynske festival Tinderbox, hvor det stærke køn ellers har været svagt;"Det vrimler med kvinder på Tinderbox. Også på scenerne.

Og det er jo skønt, efter flere festivaler har fået skarp kritik, fordi sangerinderne generelt er groft underrepræsenterede i sommerlandet.På Fyn har Billie Eilish, Lana Del Rey og Skin fra Skunk Anansie dog hidtil været svage ambassadører for det stærke køn, men Lydmor mandede sig op tidligt fredag aften på Tinderbox’ teltscene.   

Den 29-årige fynbo har nosser, der er større end hendes talent, men det siger mest om testiklerne.

Kreative outfits
Lydmor alias Jenny Rossander gik frygtløst til opgaven i centrum for sit minimalistiske onewomanshow, og det holdt hende ikke tilbage, at hun for det meste var den eneste, der dansede under teltdugen.

Sangerindens elektroniske popmusik er egentlig ikke synderlig avanceret, men den føltes som et afgangsprojekt på Kunstakademiets Designskole i et hjørne af det odenseanske svar på Smukfest.
Artisten er meget visuelt orienteret, og hun er kendt for sine kreative outfits. Lydmor har sågar tidligere optrådt nøgen som en form for feministisk statement, men i Odense havde hun hevet et stort sæt gennemsigtigt undertøj op af kufferten. Eller var det en lille kjole?Tilsat affekteret, britisk accent fremførte hun driftssikre udgaver af tilforladelige numre som ’Claudia’, ’Shanghai Roar’ og ’Money Towers’, mens en skæv fortolkning af Blurs ’Girls & Boys’ gik henover hovederne på den ret uinteresserede publikumsskare.

Der er lidt at leve op til for Miley Cyrus sent i aften.
";Lydmor;0;1;F;;;;;
https://ekstrabladet.dk/musik/koncert_anmeldelser/vanvid-paa-festival-44.000-blev-vaek/7691185;28. juni 2019;2;Vanvid på festival: 44.000 blev væk;Skunk Anansie var seneste offer for Tinderbox' alt andet end velbesøgte koncerter om eftermiddagen;"Så var den gal igen.

Da Skunk Anansie åbnede enorme Rød Scene på Tinderbox fredag eftermiddag, stod, sad og lå der vel omkring 1000 mennesker og dasede i solen.

Der er plads til 45.000 på festivalpladsen. Og det er der stort set dagligt ifølge arrangøren.

Fadæse: Hovednavn helt til grin

44.000 valgte altså at blive hjemme. Eller at gå i baren.

Lignende seancer er blevet ret almindelige på Tinderbox’ aarhusianske søsterfestival, NorthSide, og da den odenseanske storesøster slog portene op i går, var der i omegnen af 100 (hundrede!) foran Blå Scene, mens den argentinske rapper Khea underholdt.

Komplet malplacerede
De meningsløse optrin er naturligvis ikke godt for noget. Slet ikke for musikken.

Det var en umulig opgave for Skunk Anansie, der fremstod komplet malplacerede.

Udover at de optrådte for en tom græsplæne, så var det alt for tidligt på dagen og knap 25 år for sent i rockgruppens karriere.Skunk Anansies succes midt i 1990’erne føltes som lysår borte, men anført af karakteristiske Deborah ’Skin’ Dyer forsøgte bandet fra Brixton i det mindste at få det bedste ud af en håbløs situation. Det lykkedes ikke rigtigt.

De ville vist gerne knalde en knytnæve i fjæset på festivalen. Det endte med en lussing, der ramte forbi.

Skin var indledningsvis klædt i en mærkelig solhat, som hun da hurtigt smed sammen med sine hæmninger.

Verdensstjerne saboteret på Fyn

Sangerinden opfordrede til opstand mod blandt andet sexisme og Brexit, men de politiske paroler prellede af på det henslængte publikum. Kun et forbud mod fadøl ville nok kunne få segmentet op af campingmøblerne.

Skin forklarede, at det var Skunk Anansies første koncert i et par år, og samspillet var da heller ikke helt stramt, men til trods for hendes noget ustadige stemmeføring, så havde gamle ’Hedonism (Just Because You Feel Good)’, ’Intellectualise My Blackness’ og ’Weak’ en vis gennemslagskraft.

Mod alle odds. Dem var der en hel del af.   ";Skunk Anansie;1;0;F;;;;;
;;;;;;;;;;;;;;
;;;;;;;;;;;;;;
;;;;;;;;;;;;;;
;;;;;;;;;;;;;;
;;;;;;;;;;;;;;
;;;;;;;;;;;;;;
;;;;;;;;;;;;;;
DEN HER FRA 2018 ER SÅ SECISTISK: https://ekstrabladet.dk/musik/koncert_anmeldelser/uimodstaaelig-152-cm-sex-og-charme/7407314;;;;;;;;;;;;;;